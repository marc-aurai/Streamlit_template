;espn_id;home_team;away_team;home_abbrev;away_abbrev;score_home;score_away;date;cup;article_title;article
0;655278;Nederland;Gibraltar;NED;GIB;3;0;2023-03-27Z;2023 UEFA EK Kwalificatie, Groepsfase;Oranje revancheert zich in De Kuip, maar 'walk-over' op Gibraltar blijft uit;"Het Nederlands elftal heeft met 3-0 gewonnen in het EK-kwalificatieduel tegen Gibraltar. Bondscoach Ronald Koeman voerde vier wijzigingen door in zijn elftal ten opzichte van het verloren duel tegen Frankrijk. Mats Wieffer, Wout Weghorst, Matthijs de Ligt en Denzel Dumfries kregen een basisplaats. Voorafgaand aan de aftrap werd een indrukwekkende minuut stilte gehouden voor de overleden perschef Thijs Slegers.

 Gibraltese muur
Het publiek in De Kuip werd in de eerste helft niet verwend. Het moest ruim twintig minuten wachten op het eerste doelpunt. Deze ontstond uit een voorzet van verdediger Dumfries, die terugkeerde in het basiselftal na het uitzitten van een schorsing. Via Memphis Depay, die hoog boven iedereen uittorende, belandde de bal door een kopbal in het doel. Op slag van rust kreeg spits Weghorst twee kansen om Oranje op 2-0 te brengen. Hij zag zijn beide kansen niet tot een doelpunt leiden. De Gibraltese muur wist telkens de Nederlandse pogingen af te slaan. Daardoor werd de kleedkamer opgezocht met een 1-0 tussenstand.

 Directe rode kaart 
Nederland begon sterker aan de tweede helft, want na drie minuten wist Nathan Aké Oranje naar 2-0 te koppen. Direct na het doelpunt ontving de Gibraltarees Liam Walker een directe rode kaart. Met gestrekt been blesseerde hij de debuterende Mats Wieffer. De Feyenoord-middenvelder kon de wedstrijd hervatten. Ondanks de manmeersituatie wist de ploeg van Ronald Koeman daar niet heel erg van te profiteren. Er werd nog één keer gescoord. Opnieuw was het verdediger Aké. Hij bezorgde met de 3-0 voor de eindstand. In de absolute slotfase van de wedstrijd maakte de Nederlander Niels Hartman zijn debuut voor het nationale elftal van Gibraltar. Ondanks de overwinning, bleef een verwachte 'walk-over' op voetbaldwerg Gibraltar uit.

###

"
2;655262;Frankrijk;Nederland;FRA;NED;4;0;2023-03-24Z;2023 UEFA EK Kwalificatie, Groepsfase;Frankrijk overklast Nederlands elftal met 4-0;"Het Nederlands elftal beleefde een dramatische avond in het Stade de France. Na twintig minuten spelen stond het tegen Frankrijk al op een 3-0 achterstand. Oranje verloor de wedstrijd uiteindelijk met 4-0. Het is meer dan honderd jaar geleden dat Nederland zo slecht aan een interland begon. In 1919 verloor Oranje van Zweden met 4-1. Ook in die wedstrijd kwam het Nederlands elftal na twintig minuten spelen op een 3-0 achterstand.

 Franse klasse
Bondscoach Ronald Koeman zag zijn team al na twee minuten op achterstand komen. Nederland was zeer onzorgvuldig in de opbouw, waardoor Frankrijk in balbezit kwam en wist om te schakelen. Superster Kylian Mbappé speelde de bal op de volledig vrijstaande Antoine Griezmann. De Fransman met het knalroze haar wist zonder problemen de bal het doel in te schieten.

 Razendsnelle achterstand
Even later nam Griezmann zelf de rol als aangever op zich. Uit een vrije trap gooide hij de bal voor het doel. In de situatie die ontstond, gaf keeper Jasper Cillessen niet thuis. Upamecano kon daardoor de bal het doel intikken. Het Nederlands elftal keek binnen tien minuten tegen een 2-0 achterstand aan.

 Pijnlijk debuut
Het werd alleen maar pijnlijker voor Oranje in de twintigste minuut. Na een vlijmscherpe steekpass van Frankrijk, die kinderlijk eenvoudig door de Nederlandse verdediging sneed, wist Mbappé 3-0 op het scorebord gezet. Voor Feyenoorder Lutsharel Geertruida, die in de basis mocht starten, werd het een debuut om snel te vergeten. De wissels van Koeman in de tweede helft maakten geen verschil. Frankrijk kwam nog wel een keer tot scoren. Kylian Mbappé maakte in de slotfase van de wedstrijd zijn tweede goal van de wedstrijd. Daarmee schoot hij de eindstand van 4-0 op het scorebord. Nederland kreeg in de blessuretijd nog een penalty, maar Memphis Depay wist geen eretreffer te maken.

###

"
3;666750;AZ;Lazio;AZ;LAZ;2;1;2023-03-16Z;2022-23 UEFA Europa Conference League, 8e finales;Sterk AZ schakelt Lazio uit in Conference League;"AZ heeft in een sterke wedstrijd Lazio uitgeschakeld. In Alkmaar werd het 2-1. Door de 1-2 winst in Italië heeft AZ de strijd gewonnen en gaat het naar de kwartfinale van de Conference League.

 Knokken voor de volgende ronde
Gemakkelijk ging het niet, want er moest hard gestreden en gevochten worden om de volgende ronde te bereiken. De eerste kans van de wedstrijd was voor AZ via Pavlidis. De spits positioneerde zich bij de eerste paal, maar kon de bal niet koppen. Drie minuten later, in de twintigste minuut, kregen de Alkmaarders een grote tik te verwerken. AZ kwam op achterstand, nadat Felipe Anderson Lazio op voorsprong bracht. Hiermee bracht hij zijn ploeg op gelijke hoogte over twee gespeelde wedstrijden: 2-2.

 De tegenaanval
De ploeg van Pascal Jansen liet zich niet kennen en zocht direct de tegenaanval. Die inzet werd beloond, want Jesper Karlsson maakte even later een prachtig doelpunt. Vanaf de vleugel trok hij naar binnen en gaf zijn schot een zwabber mee, waardoor de bal achter de keeper belandde en doel trof. Door zijn goal werd de schade snel hersteld. De nummer drie van de Eredivisie wist met de voorsprong van 3-2, over twee wedstrijden, de rust te halen.

 Op rozen 
Na de rust kwamen AZ en Lazio beide tot gevaar. Een afstandsschot van de Italianen werd gekeerd, waar Tijjani Reijnders zijn schot op de paal zag belanden. Na een kwartier spelen in de tweede helft hielp AZ zichzelf in het zadel. Pavlidis haalde op de rand van de zestien de trekker over en zag zijn poging in het doel belanden. Daarmee kreeg het team meer lucht en stond zijn ploeg in deze wedstrijd 2-1 voor. Dezelfde stand zoals vorige week in Italië. De Alkmaarders gingen niet achterover leunen, want even later werd opnieuw de paal getroffen. De score veranderde niet meer, waardoor AZ met 4-2 over twee wedstrijden Lazio uitschakelt en doorgaat in de Conference League.

 Vrijdag is de loting voor de kwartfinales van de Conference League en weet AZ wie de volgende tegenstander is. De loting is om 14:00 uur live te zien op ESPN 1. 

###

"
4;666739;Real Betis;Manchester United;BET;MAN;0;1;2023-03-16Z;2022-23 UEFA Europa League, 8e finales;Manchester United kent geen problemen en gaan voor Europees succes;"Manchester United, de club van Erik ten Hag, heeft zonder moeite de volgende ronde van de Europa League bereikt. In Spanje won United met 0-1 van Real Betis. De Engelsen trokken al met een goede uitgangspositie naar Betis, want vorige week won het op Old Trafford met 4-1. The Red Devils keren met een overwinning in het vliegtuig op weg naar huis en gaan zich opmaken voor de volgende ronde.

 De Nederlanders Wout Weghorst en Tyrell Malacia stonden in de basis. In de eerste helft waren er weinig opgelegde kansen te zien. Weghorst kreeg de mogelijkheid zijn ploeg op 0-1 te schieten. Dat gebeurde niet, waardoor er geen goals vielen in de eerste helft. Er werd met 0-0 gerust. Het betekende dat Real Betis voor een grote uitdaging stond in de tweede helft, maar de grote stunt die nodig was bleef voor de nummer vijf uit Spanje.

 Zeker nadat Marcus Rashford in de 56ste minuut een prachtig afstandsschot in huis, werd de missie onmogelijk gemaakt. Zijn schot leidde tot de 0-1 voorsprong. De knal van Rashford was buiten bereik van de keeper geplaatst. Beide ploegen kwamen niet meer tot scoren in deze wedstrijd. Hierdoor werd de einduitslag over twee wedstrijden 5-1 in het voordeel van United.

###

"
5;666738;Feyenoord;Shakhtar Donetsk;FEY;SHK;7;1;2023-03-16Z;2022-23 UEFA Europa League, 8e finales;Feyenoord walst over Shakhtar heen en plaatst zich op ongekende wijze voor kwartfinales;"Daar waar Feyenoord vorige week ternauwernood een nederlaag voorkwam, rekende de formatie van Arne Slot ditmaal snel af met Shakhtar Donetsk. Al voor rust hadden de Rotterdammers een riante voorsprong die nooit meer in gevaar kwam, sterker nog: Feyenoord vernederde de Oekraïense club met 7-1. Zo is Feyenoord halverwege maart nog in de race voor de Europa League, de TOTO KNVB Beker en koploper in de Eredivisie. Een unieke prestatie.

 Droomstart Feyenoord
Al na acht minuten schoot de Mexicaanse spits Santiago Giménez Feyenoord fraai op een 1-0 voorsprong. Een prachtige schijnbeweging bracht twee verdedigers in verwarring en zijn schot met de linkervoet belandde in de rechter onderhoek.

 Santiago Giménez is trots op de teamprestatie van de Rotterdammers tegen Shakhtar Donetsk.

 Orkun Kökçü schoot een kwartier later van buiten de zestienmeter hard raak: 2-0. Vlak daarvoor werd de aanvoerder nog hard onderuit geveegd door Artem Bondarenko. Hij ontving daarvoor een gele kaart. Nog voor rust kwam Feyenoord door een benutte strafschop van diezelfde Kökçü op een 3-0 voorsprong: een voorzet van Marcos López kwam op de uitgestoken arm van Yukhym Konoplia waadoor scheidsrechter Jesus Gil niet anders kon dan naar de stip te wijzen. Kökçü stuurde doelman Anatolii Trubin de verkeerde hoek in en maakte vanaf de stip zijn tweede van de avond.

 Feyenoord vernedert Shakhtar Donetsk
Na geklungel op het middenveld bij de bezoekers was het voor Oussama Idrissi een koud kunstje om vlak na rust de 4-0 tussenstand op het scorebord te schieten. In de eerste helft kreeg Shakhtar Donetsk nog aardige kansen - onder andere een schot op de lat - maar na rust was het geloof bij de bezoekers weg.

 Diezelfde Idrissi schoot na klokslag een uur spelen op weergaloze zijn tweede van de avond en de vijfde treffer van Feyenoord binnen: 5-0. Zo bereikt Slot voor het tweede jaar op rij met Feyenoord een Europese kwartfinale. Ditmaal had hij zelfs de ongekende luxe om spelers richting De Klassieker voortijdig rust te gunnen.

 Alireza Jahanbakhsh en Danilo maakten de zevenklapper compleet. Zo beleven de Rotterdammers een ongekende Europese avond in De Kuip. De club zet in de achtste finales van het tweede Europese toernooi een uitslag neer die wereldwijd opgepakt zal worden. Kevin Kelsy deed namens Shakhtar nog iets terug waardoor Feyenoord met 7-1 won en morgen de tegenstander hoort voor de kwartfinales.

 ​De loting voor de kwartfinales van de UEFA Europa League zie je vrijdagmiddag 13:00 uur LIVE op ESPN 1.

###

"
6;666728;Shakhtar Donetsk;Feyenoord;SHK;FEY;1;1;2023-03-09Z;2022-23 UEFA Europa League, 8e finales;Late gelijkmaker biedt Feyenoord perspectief in return tegen Shakhtar;"Een oppermachtig Feyenoord heeft in de achtste finales van de Europa League genoegen moeten nemen met een 1-1-gelijkspel tegen Shakhtar Donetsk. De koploper van de Eredivisie was de hele wedstrijd de betere ploeg, maar wist het overwicht niet om te zetten in de benodigde doelpunten.

 De tegenstander uit Oekraïne kreeg tegen het einde van de wedstrijd één kans en die was meteen raak. Jaroslav Rakytsky wipte de bal uit een corner langs de volledig verraste keeper Timon Wellenreuther.

 In de slotfase maakte Feyenoord jacht op in ieder geval de gelijkmaker. Alireza Jahanbakhsh en Lutsharel Geertruida schoten de bal in het zijnet, maar invaller Ezequiel Bullaude kopte de bal vlak voor tijd binnen. Bijna won de ploeg van trainer Arne Slot nog, maar het doelpunt van Geertruida in blessuretijd werd afgekeurd wegens buitenspel.

###

"
7;666741;Lazio;AZ;LAZ;AZ;1;2;2023-03-07Z;2022-23 UEFA Europa Conference League, 8e finales;AZ overleeft Romeinse druk en wint knap bij Lazio;"AZ heeft een knappe 1-2 overwinning geboekt op bezoek bij Lazio. In Rome stonden de Alkmaarders lange tijd onder druk, maar sprong het in tegenstelling tot de Romeinen erg goed om met de kansen.

 Snelle achterstand
Ondanks dat Lazio met vijf wijzigingen begon aan de wedstrijd waren de Italianen vanaf het begin de bovenliggende partij. De eerste grote kans was dan ook gelijk raak, nadat Lazio de druk flink had opgevoerd in het eerste kwartier. Een voorzet van Mattia Zaccagni werd in de 18de minuut goed binnengeschoten door Pedro, die weer eens vanaf het begin mocht spelen omdat spits Ciro Immobile ontbrak vanwege een blessure.

 Ondanks de achterstand ging AZ beter voetballen. Het kwam wat vaker langdurig in balbezit op de helft van Lazio en kreeg rond het halfuur via Sven Mijnans de kans op de gelijkmaker. Het schot van de 22-jarige middenvelder belandde alleen via Lazio-middenvelder Danilo Cataldi op de paal.

 Even later werd het betere spel van de Alkmaarders wel beloond. Na goed doorzetten van Tijjani Reijnders kon Jesper Karlsson spits Vangelis Pavlidis bedienen. De Griek kwam uitstekend voor zijn man en tikte leep de 1-1 binnen. Zo gingen beide ploegen rusten met een 1-1 gelijkspel.

 AZ draait het helemaal om
De late gelijkmaker van AZ was een klap voor de thuisploeg. Ook in de tweede helft haalde Lazio het niveau van het eerste kwartier niet, wat leidde tot de voorsprong voor de nummer 3 van de Eredivisie. Opnieuw gaf Karlsson de assist en nu was het Milos Kerkez die de bal onder het uitgestoken been van Luis Maximiano doorschoof.

 Zo stond AZ brutaal op voorsprong in Rome, terwijl het niet tot enorm veel kansen kwam. Zeker na de 1-2 wist het weinig meer te creëren en de druk van Lazio nam toe. De Alkmaarders wisten een paar stressvolle momenten door te komen door de onzorgvuldigheid van de ploeg van Maurizio Sarri.

 Zo gaat AZ met een uitstekende uitgangspositie richting de return in eigen huis van volgende week donderdag.

###

"
8;647781;Ajax Vrouwen;Feyenoord Rotterdam;AJA;FEY;1;1;2023-03-04Z;2022-23 Vrouwen Eredivisie, Regulier seizoen;Historische Klassieker bij de vrouwen eindigt in gelijkspel;"In de Azerion Vrouwen Eredivisie hebben Ajax en Feyenoord 1-1 gelijkgespeeld. De goal van Ajax kwam op naam van Ashleigh Weerden, bij Feyenoord werd het doelpunt gemaakt door Maxime Bennink. De wedstrijd werd gespeeld in de Johan Cruijff Arena en dat zorgde voor sfeervolle beelden en voor een historisch moment in het vrouwenvoetbal in Nederland.

 De wedstrijd was voor het eerste fluitsignaal eigenlijk al een groot succes. De wedstrijd werd dus in de Johan Cruijff Arena gespeeld en dat zorgde voor een gigantisch aantal toeschouwers. In totaal waren er 29.927 toeschouwers op het duel afgekomen en dat is een record in de competitie voor vrouwen. De wedstrijd is daarom absoluut historisch te noemen. Het aantal toeschouwers was een ruime verbetering van het record dat eind vorig seizoen werd gevestigd. Toen speelden de vrouwen van Feyenoord en Ajax voor 14.618 toeschouwers in De Kuip.

 In de eerste helft kwamen er de meeste krachten vrij bij de Feyenoord Vrouwen. Zij begonnen beter aan de wedstrijd dan thuisploeg Ajax. Echt grote kansen creëerde het niet en het kon de thuisploeg niet echt pijn doen. Ajax Vrouwen kwam geleidelijk beter in de wedstrijd. In de eindfase van de eerste helft kreeg het twee grote kansen. Chasity Grant had de grootste kans toen ze een-op-een met Feyenoord-keepster Jacintha Weimar kwam. Ze had het vizier echter niet op scherp en schoot naast.

 De tweede helft begon voor Feyenoord geweldig. Al in de 48ste minuut kwam de ploeg, in het hol van de leeuw, op 0-1. Maxime Bennink kreeg de bal uit een hoekschop tegen haar achterwerk aan. Zonder dat ze er weet in had, verdween de bal in het doel en kwamen de Rotterdammers op voorsprong.

 Het doelpunt leek de Ajax Vrouwen wakker te schudden. Nog geen twee minuten later stond het namelijk alweer 1-1. Ashleigh Weerden had wat ruimte aan de linkerkant van het veld en schoot de bal fraai over Weimar heen.

 Ajax probeerde de eigen toeschouwers nog te verwennen met drie punten, maar kwam moeizaam tot uitgespeelde kansen. Sherida Spitse schoot een hoekschop in één keer op de lat, maar echte aanvallen zaten er niet tussen. Rosa van Gool kwam in de eindfase nog wel in kansrijke positie, schoot de bal richting de verre hoek en zag dat Weimar de bal fantastisch uit haar doel sloeg.

 Het bleef dus bij 1-1 en de wedstrijd zal worden blijven herinnerd als de wedstrijd waarin er voor het eerst 29.927 toeschouwers bij een wedstrijd in het vrouwenvoetbal waren.

###

"
9;665803;PSV;ADO Den Haag;PSV;ADO;3;1;2023-03-02Z;2022-23 KNVB Beker, Kwartfinales;Halvefinalist PSV heeft geen kind aan B-ploeg ADO;"PSV heeft de halve finale van de TOTO KNVB Beker gehaald, door met 3-1 van ADO Den Haag te winnen. In het Philips Stadion was het krachtsverschil erg groot tussen PSV en de B-ploeg van Dick Advocaat.

 Ruud van Nistelrooij koos in de bekerwedstrijd tegen ADO niet voor een B-opstelling en begon opnieuw met Fabio Silva in de aanval. Xavi Simons, die wat ziekjes was, zat op de bank. ADO speelde daarentegen niet met de sterkste elf. 'De kleine generaal' liet voorafgaand aan de wedstrijd weten de zinnen op de Keuken Kampioen Divisie te zetten, waar ADO eerste staat in de derde periode.

 ADO-muur al snel gevallen
De bezoekers hadden waarschijnlijk het plan zo lang mogelijk op 'de nul' te spelen, maar na een kwartier kon dat idee de prullenbak in. Een volley van Johan Bakayoko werd van richting veranderd, waardoor keeper Sonny Stevens kansloos was: 1-0. Niet veel later konden de fans in Eindhoven opnieuw juichen. Guus Til schoot na iets meer dan 20 minuten beheerst binnen op aangeven van Jarrad Branthwaite.

 Zo werd het een makkelijke avond voor de ploeg van Van Nistelrooij, dat na rust al snel uitliep naar 3-0. Ibrahim Sangaré kreeg de bal op de rand van het zestienmetergebied en schoot kiezelhard in de kruising voor de comfortabele voorsprong, waar de Eindhovenaren niet lang van konden genieten. Nog geen minuut later was het namelijk Malik Sellouki die ook van flinke afstand prachtig de bovenhoek vond.

 Halve finale TOTO KNVB Beker 
De 3-1 was tevens de eindstand in Eindhoven, waardoor PSV gemakkelijk de laatste vier bereikt van de TOTO KNVB Beker. Daarin zijn de drie eventuele tegenstanders bekend. De amateurs van Spakenburg - die voor de grootste stunt in jaren zorgden door FC Utrecht met 1-4 uit te schakelen - en Feyenoord, dat met 0-1 won bij sc Heerenveen kunnen zaterdag geloot worden. Daarnaast won Ajax donderdagavond op De Vijverberg met 0-3 tegen De Graafschap voor een plek in de halve finale.

 De loting van de halve finale van de TOTO KNVB Beker is zaterdagavond om 22:30 uur LIVE te zien op ESPN. 

###

"
10;665802;De Graafschap;Ajax;GRA;AJA;0;3;2023-03-02Z;2022-23 KNVB Beker, Kwartfinales;Ajax laatste halvefinalist TOTO KNVB beker na eenvoudige zege op De Graafschap;"Ajax heeft zich in Doetinchem verzekerd van de halve finales van de TOTO KNVB beker door met 0-3 te winnen van De Graafschap. Door doelpunten van Jorge Sánchez, Steven Bergwijn en Brian Brobbey kenden de Amsterdammers weinig moeite met de Superboeren. Het was vooral een mooie wedstrijd voor Jorrel Hato die op zestienjarige leeftijd zijn basisdebuut voor Ajax mocht maken.

 De eerste helft begon vrij rustig, maar meteen werd de verhouding van de wedstrijd duidelijk. Ajax ging opzoek naar de doelpunten, De Graafschap wilde vooral zo veel mogelijk weerstand bieden. Dat lukte aardig voor de thuisploeg, zeker gezien zij de eerste kans van de wedstrijd creëerden. Een hard schot strandde in de verdediging van de Amsterdammers. Aan de andere kant van het veld bleek die verdediging ook scherp op het moment dat Jorge Sánchez fantastisch raak volleerde voor de openingstreffer.

 Ajax pakte door en leek nog binnen de eerste twintig minuten ook een tweede treffer te maken. Een goed uitgevoerde cornervariant werd afgemeten bij de tweede paal op het hoofd van Davy Klaassen terecht, die Jurriën Timber in staat stelde om binnen te knikken. Timber stond daarbij alleen in buitenspelpositie en dus werd het doelpunt afgekeurd. Maar niet getreurd voor Ajax, want de 0-2 volgde een kleine tien minuten later alsnog via een mooi binnengekruld afstandsschot van Bergwijn. Die kon dat goed gebruiken, gezien hij sinds het vorige seizoen al niet meer had gescoord en uit vorm was.

 De rest van de eerste helft verliep vrij rustig met de nodige slordigheden en zonder echte kansen. Alleen Brobbey kwam tot twee keer toe erg dichtbij, maar zijn eerste kans werd gepareerd door doelman Hidde Jurjus en de tweede werd opnieuw afgekeurd wegens buitenspel. Dat werd een thema in de wedstrijd, want direct na rust probeerde De Graafschap de stand om te draaien en leek terug te komen in de wedstrijd. Camiel Neghli werd alleen bereikt in buitenspelpositie waardoor ook zijn doelpunt niet doorging.

 De thuisploeg bleef jagen op de aansluiting, terwijl Ajax de wedstrijd zonder al te veel inspanning leek te willen uitspelen. Doordat echt grote kansen van De Graafschap uitbleven, leverde dat geen problemen op voor de Amsterdammers. Zij maakten er zelfs nog 0-3 van via Brobbey, die dit keer wel het net wist te vinden na een fout achterin bij de Superboeren en de wedstrijd definitief in het slot wist te gooien.

 Zo bereikte Ajax zonder al te veel moeite de halve finales van de beker, waarin het tijdens de loting zaterdag om half 11 op ESPN 1 gekoppeld kan worden aan SV Spakenburg, PSV of aartsrivaal Feyenoord.

###

"
11;665800;sc Heerenveen;Feyenoord;HEE;FEY;0;1;2023-03-01Z;2022-23 KNVB Beker, Kwartfinales;Feyenoord wint nipt van Heerenveen en is halvefinalist;"Feyenoord mag zich halvefinalist in de TOTO KNVB Beker noemen. De Rotterdammers hadden in Heerenveen veel moeite met sc Heerenveen, maar wonnen de wedstrijd met 0-1 door een doelpunt van Santiago Gimenez.

 Voor de wedstrijd kwam Feyenoord-trainer Arne Slot met goed nieuws. Sebastian Szymański keert aankomend weekend namelijk na langdurig blessureleed terug in de selectie.

 In de eerste helft was Heerenveen de bovenliggende partij. Vooral Sydney van Hooijdonk kwam in de buurt van de Feyenoord-goal, maar was nogal druistig in de afronding. Vooral in de 30ste minuut kreeg de spits een gigantische kans. De aanvaller schoot echter van dichtbij in het zijnet. Feyenoord speelde behoorlijk matig. De Rotterdammers creëerden nagenoeg niks en moesten lijdzaam toezien hoe de Friezen het tempo dicteerden.

 De ploegen gingen rusten met de brilstand op het bord. Vooral Feyenoord zal het kwartier pauze gebruikt hebben om de tactiek op orde te krijgen. Dat betaalde zich bijna meteen aan toen Santiago Gimenez in de 48ste minuut een goede kans kreeg. Het niveau in de wedstrijd ging daarna hard achteruit. Als er een ploeg recht had op een doelpunt was het Heerenveen, maar de ploeg van Kees van Wonderen was niet per se dominant.

 Geen strafschop Heerenveen, doelpunt Feyenoord
Het dacht wel recht te hebben op een strafschop. In de 69ste minuut werd Osame Sahraoui naar de grond getrokken door Neraysho Kasanwirjo. Scheidsrechter Pol van Boekel besloot de bal niet op de stip te leggen en ook de VAR greep niet in.

 Ondanks dat Heerenveen iets beter was, bleef Feyenoord gevaarlijk. Danilo werd twee keer dreigend, maar kreeg de bal niet over de doellijn. In de 80ste was het dan toch raak voor de Rotterdammers. Heerenveen verdedigde slap en daar maakte Feyenoord gretig gebruik van. Alireza Jahanbakhsh, Danilo en Gimenez combineerden prachtig in het zestienmetergebied en de laatstgenoemde was het eindstadion van de vlotte aanval. Gimenez twijfelde niet en schoot de 0-1 tegen de touwen.

 Heerenveen zocht daarna de aanval. Sahraoui had nog een fraaie actie in huis, maar vond Timon Wellenreuther op zijn pad. Daarna was het pompen of verzuipen zonder uitkomst. Feyenoord hield stand en staat in de halve finale van de TOTO KNVB Beker.

###

"
12;665801;FC Utrecht;SV Spakenburg;UTR;SPK;1;4;2023-02-28Z;2022-23 KNVB Beker, Kwartfinales;Spakenburg verrast vriend en vijand, kegelt Utrecht uit de beker en is halvefinalist;"Amateurploeg Spakenburg heeft de Nederlandse voetbalwereld versteld doen staan door met 1-4 te winnen van FC Utrecht. Door de zege is de Tweede Divisionist halve finalist in de TOTO KNVB Beker. Door de zege staat er voor het eerst sinds 2016 een amateurploeg in de halve finale van het bekertoernooi en voor de derde keer in de geschiedenis. Dat deed Spakenburg dus door Utrecht in eigen huis af te drogen.

 De 1-4 is misschien wel de grootste bekerstunt in de geschiedenis van het Nederlandse voetbal.

 Voor de wedstrijd zei Spakenburg-trainer Chris de Graaf al dat de Blauwen naar de Galgenwaard kwamen om te stunten en dat was te zien. Luuk Admiraal en Dwayne Green kozen al vroeg, brutaal voor de aanval. Aan de andere kant was Douvikas dicht bij een doelpunt, maar de Griek kreeg de bal niet onder controle.

 Het goede begin van Spakenburg kreeg een passend vervolg. In de twaalfde minuut kwam Spakenburg, tegen alle verwachtingen in, op 0-1. Vink volleerde de bal op weergaloze wijze achter Utrecht-doelman Vasilis Barkas.

 Het doelpunt zorgde er wel voor dat Utrecht wat beter ging voetballen. Met name Douvikas meldde zich af en toe voor de goal van Alessandro Damen, maar kreeg de bal niet op goal.

 Na 49 minuten floot scheidsrechter Martin van den Kerkhof voor de rust en het blauwe deel van Spakenburg kon vol verwachting aan de thee.

 In de tweede helft wilde Utrecht zo snel mogelijk orde op zaken stellen. Het koos vol de aanval, maar er was daardoor veel ruimte achter de verdediging. Spakenburg kon dus counteren en daar bleek het erg goed in. Admiraal kon alleen op Barkas af, maar kreeg de bal er niet in.

 Daarna leek Utrecht de gelijkmaker binnen te schieten via Douvikas. De topscorer van Utrecht stond alleen buitenspel bij de opbouw van de aanval en daarom ging dat feest niet door.

 In de 60ste minuut, slechts acht minuten na de afgekeurde goal van Utrecht, werd het 0-2 voor de amateurs. Bij een aanval die identiek was aan zijn eerste kans, werd Admiraal weer weggestuurd. Dit keer maakte hij geen fout oog in oog met de doelman en schoot hij de 0-2 binnen.

 Even leek Utrecht orde op zaken te stellen toen het in de 64ste minuut al op 1-2 kwam. Sander van de Streek stuurde Douvikas met een prachtige pass de diepte in en de aanvaller schoot de bal beheerst tegen de touwen.

 Dit leek de opmaat naar een comeback voor de Domstedelingen, maar niets was minder waar. Vlak na de aansluitingstreffer was de marge alweer twee. Centrale verdediger Artien kon bij een Spakenburgse hoekschop geheel vrijstaand en van dichtbij raak koppen: 1-3.

 Nu leek de sensatie al helemaal compleet. In plaats van het verdedigen van de 1-3, bleef Spakenburg nog altijd op zoek naar de counter. Utrecht kon niet echt doordrukken en de Blauwen maakten het feest compleet door er ook nog 1-4 van maken. Vince Gino Dekker gaf de bal schitterend voor en bekerlegende Floris van der Linden kopte raak.

 Ondanks zes minuten blessuretijd was het verzet bij Utrecht gebroken. Het bleef bij 1-4 en Spakenburg is de komende tijd wereldnieuws.

###

"
13;656889;1. FC Union Berlin;Ajax;FCU;AJA;3;1;2023-02-23Z;2022-23 UEFA Europa League, Play-offs knockout fase;Uiterst efficiënt Union Berlin schakelt Ajax uit in Europa League;"Het is Ajax niet gelukt Union Berlin te verslaan. In Berlijn werd het 3-1 voor de Duitsers. Ajax deed zichzelf tekort en kreeg de doelpunten erg makkelijk tegen, waardoor het Europese seizoen al in februari ten einde is.

 John Heitinga koos tegen Union Berlin voor een driemansverdediging. Dat betekende dat Owen Wijndal naar de bank verhuisde en Calvin Bassey de achterhoede vormde met Jurrien Timber en Devyne Rensch. Edson Alvarez, die op tijd hersteld was van een schouderblessure, startte op het middenveld. Ook was er een basisplaats voor Davy Klaassen.

 Een ander Ajax, een andere wedstrijd
Het was een ander Ajax dan tijdens de 0-0 in de Johan Cruijff ArenA. De ploeg van Heitinga speelde met meer energie en kwam meer in de buurt van keeper Frederik Ronnow. Toch was het Union Berlin dat gelukkig op voorsprong kwam. Uit een corner kopte oud-Ajacied Danilho Doekhi van dichtbij op de hand van Bassey, waarna de bal op de stip ging. Robin Knoche schoot vanaf elf meter binnen. Gerónimo Rulli zat er nog aan, maar via de paal sloeg de bal alsnog tegen de touwen.

 De vroege Duitse voorsprong was een flinke domper voor Ajax, dat Union Berlin in hun kracht zag komen. Ajax speelde dan wel met meer lef en een hoger tempo, het creëerde maar weinig in het eerste halfuur.

 Goed Ajax wordt niet beloond
Het kwartier voor rust lukte het Ajax wel om tot kansen te komen. De beste kans was voor Steven Bergwijn, die zijn schot gekeerd zag worden door Ronnow en vervolgens Mohammed Kudus in buitenspelpositie zag binnentikken. Zo bleef het 1-0 en een paar minuten voor rust werd het nog erger voor Ajax. Rechtsback Josip Juranovic kreeg met fortuin de bal, waarna hij met zijn mindere linkerbeen op de goal van Rulli ‘vuurde’. De bal leek zeker houdbaar, maar was de Argentijnse keeper te machtig. Zo keek de nummer twee van de Eredivisie, geheel tegen de verhouding in, tegen een 2-0 achterstand aan bij rust.

 Hoop is van korte duur
Nog geen twee minuten in de tweede helft kwam Ajax uit een goede voorzet van Bergwijn terug in de wedstrijd. Kudus veegde de bal in het doel, maar de hoop die het doelpunt gaf was van korte duur.

 Het wapen van Union waar alles en iedereen bij Ajax voor gewaarschuwd was - de corners - bleek ook Ajax de das om te doen. Uitgerekend Doekhi knikte bij de tweede paal binnen en Ajax kon weer opnieuw beginnen.

 Amsterdammers doen zichzelf tekort
Weer moest Ajax terugkomen van een achterstand van twee doelpunten, en opnieuw kreeg het kansen. Opnieuw was het Kudus, maar dit keer schoot de Ghanees vanaf enkele meters naast. Daarmee was ook gelijk de grootste kans van Ajax, de laatste.

 Het lukte Ajax niet meer gevaarlijk te worden. Ook met de ingevallen Brian Brobbey en Lorenzo Lucca kreeg het geen grote kansen meer, waardoor het 3-1 bleef en ook nog met tien man eindigde. Alvarez wist het einde van de wedstrijd niet te halen door twee gele kaarten.

 Zo is het Europese seizoen in februari al ten einde voor Ajax, dat zich nu volledig kan focussen op het winnen van de Eredivisie en de KNVB Beker.

###

"
14;656892;Manchester United;Barcelona;MAN;BAR;2;1;2023-02-23Z;2022-23 UEFA Europa League, Play-offs knockout fase;Antony na invalbeurt goud waard voor United in Europese kraker tegen Barcelona;"Manchester United heeft zich ten koste van FC Barcelona geplaatst voor de achtste finale van de Europa League. Antony schoot zijn ploeg in de tweede helft langs de Spaanse topclub met een fraai doelpunt: 2-1.

 Erik ten Hag koos opnieuw voor Wout Weghorst in de basis, terwijl Frenkie de Jong aan de aftrap verscheen namens Barcelona. Net als in het heenduel sloeg de ploeg van trainer Xavi als eerste toe na een vermakelijke openingsfase.

 Penalty
Vanwege een overtreding van Bruno Fernandes op Alejandro Balde in het zestienmetergebied ging de bal op de stip. Vanaf elf meter schoot Robert Lewandowski raak, al kreeg doelman David de Gea nog wel zijn hand tegen de inzet van de Poolse spits aan.

 Ten Hag besloot vervolgens in de rust een wijziging door te voeren. Weghorst bleef in de kleedkamer achter en werd vervangen door Antony, die meteen zijn ploeggenoot Fred zag scoren. De Braziliaanse middenvelder kreeg de bal aangespeeld door Fernandes en haalde vervolgens overtuigend uit: 1-1.

 Hoofdrol
Antony eiste na de gelijkmaker zelf de hoofdrol op in eigen huis. Na twee keer een geblokt schot, stuurde de 22-jarige aanvaller de bal richting de verre hoek en was het raak. In de absolute slotfase haalde Raphaël Varane nog een doelpoging van Lewandowski van de lijn.

###

"
15;656890;PSV;Sevilla;PSV;SEV;2;0;2023-02-23Z;2022-23 UEFA Europa League, Play-offs knockout fase;PSV komt veel te laat op gang tegen Sevilla en is uitgeschakeld in Europa;"PSV is er donderdagavond niet in geslaagd om voor een stunt te zorgen in de return tegen Sevilla. Door doelpunten van Luuk de Jong en Fábio Silva in de slotfase werd er weliswaar met 2-0 gewonnen, maar een Eindhovens offensief kwam veel te laat op gang. Zo eindigt het Europese seizoen van PSV in de tussenronde van de Europa League.

 Bij de thuisploeg kreeg Phillipp Mwene rechts achterin de voorkeur boven Jordan Teze, was Armando Obispo zijn basisplaats kwijt aan André Ramalho en begon middenvelder Erick Gutiérrez in de basis. De opdracht voor PSV was duidelijk, na de 3-0 nederlaag in Sevilla, maar de Spaanse ploeg hield in de eerste helft eenvoudig stand.

 Aanvalsspel
In de openingsfase gaf Luuk de Jong met een kopbal weliswaar een signaal af, maar de ploeg van trainer Jorge Sampaoli had verder weinig te vrezen van PSV. Het spelbeeld veranderde na rust - met het afscheid van Cody Gakpo, die in januari naar Liverpool vertrok, als hoogtepunt - ook nauwelijks in het Philips Stadion.

 Een kwartier voor tijd wist De Jong nog wel de ban te breken door de bal na een luchtduel met Fernando door de benen van doelman Marko Dmitrović te tikken. De spits van PSV vierde even later weer feest, maar zijn tweede doelpunt van de avond werd afgekeurd vanwege buitenspel.

 Korte opleving
De korte opleving van PSV kreeg nog iets meer kleur door een treffer van Fábio Silva, die een goede indruk maakte na zijn invalbeurt, in de blessuretijd, maar het wonder bleef uit.

 Dan was er in de slotfase nog een incident met een PSV-fan, die achter het doel van Dmitrovic het veld betrad en de doelman aanviel. Van Nistelrooij sprak na afloop van het duel schande over het incident.

 Ruud van Nistelrooij over de wedstrijd tegen Sevilla.

###

"
16;637750;De Graafschap;Roda JC Kerkrade;GRA;RJC;2;0;2023-02-19Z;2022-23 Keuken Kampioen Divisie;Hillen en Fortes leiden De Graafschap in de eerste helft al langs Roda JC;"De Graafschap is zondag in eigen huis niet in de problemen gekomen tegen Roda JC. Door doelpunten van Rio Hillen en Jeffry Fortes werd het competitieduel al in de eerste helft beslist: 2-0.

 Bij De Graafschap nam assistent-trainer Richard Roelofsen nog altijd de honneurs waar. Adrie Poldervaart, die sinds begin februari in het ziekenhuis met het syndroom van Guillain Barré ligt, keert voorlopig nog niet terug als hoofdtrainer.

 Voorafgaand aan het thuisduel met Roda ging Roelofsen in op het herstel van Poldervaart. ""Het is echt een verschrikkelijke ziekte, waarvan je eerst moet afwachten tot het op een bepaald plateau is gekomen dat het is uitgewerkt. Dan kun je pas kijken naar je herstel.

 ""Gisteren was het nog aan het verergeren. Hij zit nu nog in het proces van slechter worden. Zijn lichaam is er slecht aan toe, maar zijn bovenkamer is positief.""

 Assistent-trainer Richard Roelofsen van De Graafschap voorafgaand aan het competitieduel met Roda JC.

 Dubbeltreffer
Voor rust zag Roelofsen dat zijn ploeg de aanval koos en dat werd beloond met twee doelpunten. Eerst kopte Hillen uit een corner van Alexander Büttner raak, waarna Fortes schitterend met links van afstand in de rechterkruising schoot.

 Roda domineerde de eerste tien minuten van de tweede helft maar wist geen aansluitingstreffer te forceren. Ook in de slotfase werd er niet meer gescoord. Zo daalt Roda een plek op de ranglijst, naar plaats 11 met 34 punten, en bezet De Graafschap nog altijd plek 14 met 30 punten.

###

"
17;664274;Nederland;Austria;NED;AUT;1;2;2023-02-17Z;2023 Women's International Friendly;Oranjevrouwen verliezen oefenwedstrijd met 2-1 van Oostenrijk;"De Oranjevrouwen hebben een 1-2 nederlaag geleden tegen Oostenrijk. De oefenwedstrijd werd vrijdagavond in het Gozo-stadion gespeeld, nadat een flinke storm ervoor heeft gezorgd dat het speelveld onbespeelbaar was van het Tony Bezzina-stadion.

 De score werd in de zeventiende minuut geopend door Lieke Martens. Vanaf de linkervleugel krulde ze de bal mooi in de verre hoek buiten bereik van de Oostenrijkse keepster. Het zorgde voor een 1-0 voorsprong waar ook de rust mee werd gehaald.

 In de tweede helft liep Martens een blessure op dat ervoor zorgde dat het spel enige tijd stil lag. Ze hoefde echter niet gewissel te worden. De vrije trap die volgde, zorgde door een schot van Spitse voor veel gevaar. Maar ze zag haar poging boven de lat getikt worden door de keepster. De wedstrijd bllek uiteindelijk een paar minuten te lang duren voor de Oranjevrouwen. In de 86ste minuut kwamen de Oostenrijkse vrouwen op gelijke hoogte door een doelpunt van Eileen Campbell. Even later was het Sarah Zadrazil die in blessuretijd de Oostenrijkers naar een overwinning schoot.

###

"
18;656879;Barcelona;Manchester United;BAR;MAN;2;2;2023-02-16Z;2022-23 UEFA Europa League, Play-offs knockout fase;Barcelona en Man. United spelen gelijk na doelpuntrijke tweede helft;"Barcelona en Manchester United houden elkaar in evenwicht met een 2-2 eindstand. Erik ten Hag startte met de Nederlanders Tyrell Malacia en Wout Weghorst in de basis tegen Barcelona. Ook Frenkie de Jong stond aan de aftrap namens Barcelona.

 Catalaanse druk
Na acht minuten spelen kon de eerste grote kans genoteerd worden. Het was Barcelona dat van dicht bij op David de Gea schoot. Het waren de Catalanen die het meeste druk in de eerste fase naar voren wisten te geven. Rond de twintigste minuut kreeg het opnieuw een grote kans, maar de bal werd ruim over het doel geschoten. Even later bracht Frenkie de Jong, na een goede pass, de Poolse spits Lewandowski in stelling voor het doelgebied van Manchester United. Maar Lewandowski kreeg de bal niet goed onder controle, waardoor hij niet kon afdrukken en de bal verloor aan de Engelse verdediging. Na de kansen van Barcelona liet ook Manchester United zich eindelijk zien.

 FC Barcelona-trainer Xavi na afloop van het heenduel in de tussenronde van de Europa League-duel met Manchester United.

 Poging met Nederlands tintje
De Engelsen deden na enige tijd iets terug via Wout Weghorst. De Nederlander zag zijn grote mogelijkheid, na een steekpass door de Spaanse verdediging, gekeerd worden door Ter Stegen. Even later was het zijn teamgenoot Casemiro die via een kopbal de bal in de handen van de Duitse keeper zag verdwijnen. Beide ploegen deden hun best om iets te creëren bij het doel van de tegenstander, maar die hadden na een halfuur spelen nog tot niets geleid. Want ook Marcus Rashford kreeg na de eerste kansen van Manchester United een poging om de 0-1 op het scorebord te zetten. Ook deze bal richting de verre hoek werd knap gered door Ter Stegen. Hij wist zijn doel schoon te houden. Nog voor rust werd aan de kant van Barcelona Pedri vervangen voor Sergi Roberto. Na 45 minuten spelen stond er nog steeds een 0-0 op het scoreformulier.

 Manchester United-trainer Erik ten Hag na afloop van het heenduel in de tussenronde van de Europa League-duel met FC Barcelona.

 Doelpuntrijke tweede helft
In de tweede helft kreeg de liefhebber meer spektakel voorgeschoteld. Barcelona liet direct na rust via Raphinha de intenties zien. Met een harde afstandsschot nam hij het direct het doel van United onder vuur. Maar hij zag zijn doelpoging naast het doel belanden. Even later was het dan eindelijk zover. Barcelona wist na de vele kansen via een hoekschop op 1-0 te komen. Het was invaller Sergi Roberto die zijn ploeg op een 1-0 voorsprong zette en de wedstrijd open brak. Maar de Spanjaarden konden niet lang genieten van de voorsprong en gaven ze het helemaal weg. Het was Marcus Rashford die drie minuten later uit een moeilijke hoek Ter Stegen met een hard schot wist te passeren. Zijn bal ging hard laag over de grond langs de doelpaal en de keeper in het net.

 Manchester United-speler Wout Weghorst na afloop van het heenduel in de tussenronde van de Europa League-duel met FC Barcelona.

 Paar minuten later kwam Manchester United vanuit een hoekshop op voorsprong: 1-2. De goal werd genoteerd als een eigen goal van Koundé. Ook Erik ten Hag liet zich even later horen, hij kreeg de gele kaart van de scheidrechter voor zeuren op de arbitrage. Toch wist Barcelona weer op gelijke hoogte te komen in deze wedstrijd. Een bal, die waarschijnlijk als voorzet bedoeld was voor Lewandowski, belandde in het doel achter De Gea: 2-2. Het was Raphinha die de goal op zijn naam mocht zetten. Het was de eindstand in deze doelpuntrijke tweede helft. Op donderdag 23 februari is de return in Manchester.

 FC Barcelona-speler Frenkie de Jong na afloop van het heenduel in de tussenronde van de Europa League-duel met Manchester United.

###

"
19;656881;Sevilla;PSV;SEV;PSV;3;0;2023-02-16Z;2022-23 UEFA Europa League, Play-offs knockout fase;Hels karwei voor PSV na oorwassing in Sevilla;"PSV heeft een ruime nederlaag geleden tegen Sevilla. In Zuid-Spanje werd het maar liefst 3-0 voor de thuisploeg. De doelpunten van Sevilla werden gemaakt door Youssef En-Nesyri, Lucas Ocampos en Nemanja Gudelj. Na een redelijk eerste half uur, ging het daarna volledig mis bij de Eindhovenaren. Volgende week wacht de return, al lijkt de wedstrijd in Eindhoven bijna een formaliteit.

 Saibari en Til in de basis
Van Nistelrooij begon het Europa League-treffen met Sevilla met Ismael Saibari en Guus Til in de basis. Johan Bakayoko en Thorgan Hazard, die afgelopen Eredivisie-wedstrijd tegen FC Emmen nog in de basis begonnen, zaten op de bank. Ook Armando Obispo moest genoegen nemen met een plek bij de reserves.

 In de eerste helft begon PSV nog aardig aan de wedstrijd. De nummer 4 van de Eredivisie was de bovenliggende partij en werd gevaarlijk. Zo kwam Xavi Simons net een teen te kort bij een voorzet van Saibari in de elfde minuut. PSV was daarna nog wel sterker, maar de initiële storm was wel gaan liggen. Ondanks een schotje van Jesús Navas, was het spel van Sevilla ook niet veel soeps. Alles leek er op alsof de ploegen met 0-0 aan de thee gingen, maar in blessuretijd van de eerste helft werd het toch nog 1-0.

 Luuk de Jong leverde een bal, onverklaarbaar, in bij de Spanjaarden. Uiteindelijk kwam de bal terecht bij En-Nesyri die de bal bij de eerste paal binnentikte. Het was de vijfde goal in de laatste vijf wedstrijd voor de Marokkaanse spits. Na de goal konden de ploegen meteen naar de catacomben voor de rust.

 Oud-Ajacieden doen PSV pijn
De tweede helft begon net zo slecht voor PSV als de eerste eindigde. In de 50ste minuut was uit uitgerekend Lucas Ocampos die de 2-0 maakte. De speler die bij Ajax niks voor elkaar kreeg, schoot de bal prachtig achter Walter Benítez. Nadat hij de bal knap uit de lucht plukte, haalde hij verwoestend uit in de verre hoek: 2-0.

 PSV was het even helemaal kwijt en vijf minuten later lag de 3-0 al in de netten. Dit keer was Ocampos aangever en was het een andere oud-Ajacied die PSV pijn deed. 'Good old' Gudelj, nog altijd basiskracht bij Sevilla, schoot de bal hard achter Benítez en maakte er 3-0 van.

 Daarna was PSV nog wel dicht bij de 3-1, maar Joey Veerman schoot op de paal. De 3-0 bleef op het scorebord staan en PSV wacht een hels karwei volgende week in eigen huis.

###

"
20;656878;Ajax;1. FC Union Berlin;AJA;FCU;0;0;2023-02-16Z;2022-23 UEFA Europa League, Play-offs knockout fase;Onmachtig Ajax moet aan de bak in Berlijn na remise tegen Union;"Ajax heeft de wedstrijd tegen Union Berlin met 0-0 gelijkgespeeld. In de openingswedstrijd van de tussenronde van de Europa League, konden de Amsterdammers geen vuist maken. Het moet zelfs van geluk spreken dat het niet verloor. In de 65ste minuut leek Union op 0-1 te komen, maar het doelpunt van Morten Thorsby werd afgekeurd.

 Ajax had onder John Heitinga nog geen punt verspeeld, maar de trainer paste zijn team nog enigszins aan tegen Union Berlin. Zo waren er basisplaatsen voor zowel Calvin Bassey als Owen Wijndal. Daardoor schoof Edson Álvarez door naar het middenveld. Steven Bergwijn was weer hersteld van een bovenbeenblessure en begon ook aan de aftrap.

 Echt geweldig ging het daardoor niet lopen bij de Amsterdammers. Dat is nog zacht uitgedrukt, want Ajax creëerde helemaal niks in de eerste 45 minuten. De supporters in de Johan Cruijff ArenA moesten met lede ogen aanzien hoe Union Berlin domineerde in de eerste helft. De Duitsers stichtten wel gevaar in de ArenA en Ajax moest Jurriën Timber en Gerónimo Rulli bedanken dat het niet met 0-1 achter kwam.

 Toen scheidsrechter Halil Meler voor de rust floot, had Ajax geen schot richting de goal van de bezoekers afgevuurd.

 Ajax komt goed weg
In de tweede helft vond Heitinga het welletjes en viel hij wat meer terug op de tactiek van de afgelopen tijd. Wijndal ging naar de kant en Brian Brobbey kwam in het veld. Álvarez ging dus weer een linie naar achter en Bassey posteerde zich op de linkerflank van Ajax.

 In het begin van het tweede bedrijf ging het daardoor wat beter lopen bij de thuisploeg. Invaller Brobbey werd al snel gevaarlijk en Ajax kwam beter in de wedstrijd. Na een minuut of 55 werd het spelbeeld van de eerste helft toch weer wat meer zichtbaar. Berlin was beter en Rulli moest tot tweemaal toe ingrijpen. Zijn belangrijkste redding was op een kopbal van Thorsby. De oud-speler van Heerenveen kopte de bal van dichtbij richting de goal, maar de Argentijnse doelman kreeg de bal op zich afkomen en kon redding brengen.

 In de 65ste minuut leek Thorsby Berlin toch op 0-1 te brengen. De middenvelder nam de bal aan tussen Álvarez en Kenneth Taylor en joeg de 0-1 tegen de touwen. Geen Ajacied hield rekening met een eventueel ingrijpen van de VAR, maar na het bekijken van de beelden werd er hands geconstateerd.

 Ook in het restant van de wedstrijd kon Ajax niet overtuigen. In blessuretijd leek Kudus nog een kans te krijgen, maar de Ghanees stond buitenspel. Het bleef daarom bij 0-0. De return tegen de nummer twee van de Bundesliga is volgende week.

###

"
21;662636;ADO Den Haag;Go Ahead Eagles;ADO;GAE;1;0;2023-02-09Z;2022-23 KNVB Beker, 8e finales;ADO plaatst zich knap voor kwartfinale na winst op Go Ahead;"ADO Den Haag heeft zich knap geplaatst voor de kwartfinale van de TOTO KNVB Beker. In Den Haag, waar kansen voor de thuisploeg spaarzaam waren, werd nummer 12 van de Eredivisie Go Ahead Eagles met 1-0 verslagen.

 Het bekerduel met ADO had voor Go Ahead wat weg van een debutantenbal. Doelman Erwin Mulder stond voor het eerst onder de lat bij de ploeg van René Hake en voor Xander Blomme, Jahnoah Markelo, Sylla Sow en Federico Mattiello was het hun basisdebuut.

 Ook met al die basisdebutanten was het beste van het spel voor de ploeg uit Deventer. Het balbezit resulteerde alleen niet tot grote kansen, ADO bleef gemakkelijk overeind.

 Na het halfuur kwam daar verandering in. Go Ahead drong aan, met een vrije kopkans voor Jay Idzes als startsein. Een periode van druk rondom het zestienmetergebied van de ploeg van Dick Advocaat volgde, maar ADO hield vol en kreeg via Ricardo Kishna in de extra tijd van de eerste helft de eerste grote kans voor de goal van Mulder. Ook die kans werd gemist, wat een 0-0 ruststand opleverde.

 Na rust was het spelbeeld weer hetzelfde als het eerste halfuur van de wedstrijd. Veel balbezit voor de mannen uit Deventer, maar geen kansen. Zo speelden ze de toeschouwers in het Bingoal Stadion niet bepaald warm. Maar er moest een winnaar komen, en die kwam er ook.

 Een spaarzame uitbraak via de rechterkant van ADO eindigde namelijk bij Joel Zwarts, die alleen maar tegen de perfecte voorzet van Amar Catic aan hoefde te lopen om tot scoren te komen. Zo eindigde het, weliswaar tegen de verhouding in en na een slotoffensief van de Eagles, 1-0 voor de thuisploeg uit de Keuken Kampioen Divisie die voor het eerst in 18 jaar weer naar de kwartfinale gaat van het bekertoernooi.

###

"
22;662639;Feyenoord;N.E.C.;FEY;N.E.C.;4;4;2023-02-08Z;2022-23 KNVB Beker, 8e finales;Feyenoord met penalty's langs N.E.C. in sensationele en krankzinnige bekerwedstrijd;"Feyenoord heeft ten koste van N.E.C. de volgende ronde van de TOTO KNVB Beker bereikt. Dat deed het in een krankzinnige wedstrijd met alles erop en eraan. Het moest gebeuren via een verlenging en een penaltyserie. Feyenoord faalde niet en wist alle penalty's te benutten.

 In het eerste kwartier van de wedstrijd tussen Feyenoord en N.E.C.  waren er weinig grote kansen te noteren. Beide partijen deelden speldenprikjes uit, waarbij Feyenoord er bij tijd en wijle er beter uit wist te komen. Het leidde niet tot opgelegde doelkansen. Arne Slot sleutelde in aanloop naar deze wedstrijd aan zijn selectie. Hij startte met Taabouni, Danilo en Idrissi in deze bekerwedstrijd. En bij N.E.C. stond Mattijs Branderhorst in het doel in plaats van Jasper Cillessen. Lasse Schöne ontbrak wegens een blessure. Feyenoord kreeg steeds meer de overhand, maar stuitte het vaak op de sterke verdediging van N.E.C. Door het snelle balverlies van de Nijmegenaren wisten zij de bal niet voor een langere periode de bal binnen het team te behouden.

 Surprise, surprise!
En toen kwamen opeens de grote verassingen uit de hoge hoed van de Nijmegenaren. Na een geweldige steekpass van Oussama Tannane wist Calvin Verdonk zijn kans af te ronden en het net te vinden. Verdonk, een oud-Feyenoorder, zorgde ervoor dat de meegereisde supporters konden juichen: 0-1. Feyenoord probeerde voor rust nog de gelijkmaker te produceren, maar alle pogingen eindigde niet in het gewenste resultaat. En toen deelde N.E.C. de volgende grote klap uit. Na een schot van N.E.C. wist keeper Wellenreuther de bal niet te klemmen, waardoor Pedro Marques profiteerde en de rebound binnen schoot.

 Comeback? 
Met een 0-2 achterstand was de opdracht voor Feyenoord duidelijk. Arne Slot greep in door direct na de rust Quinten Timber en Santiago Gimenez erin te brengen. Danilo en Marcus Pedersen werden geslachtofferd. Paar minuten na de hervatting van de wedstrijd creëerde Feyenoord al snel een grote kans, maar de bal scheerde langs het doel. In de eerste vijftien minuten van de tweede helft wisten de Rotterdammers wel druk te zetten op het doel van Branderhorst. Maar N.E.C wist stand te houden en verdedigde net als de eerste helft erg sterk.

 Even later bracht Slot opnieuw frisse krachten binnen de lijnen. Javairo Dilrosun werd het veld ingebracht en Jahanbakhsh moest er van af. En Taabouni werd gewisseld voor Paixão. Na de wissel volgde een grote kans voor spits Gimenez. Hij wist de bal van dichtbij huizenhoog over te schieten. Ook Branderhorst hield N.E.C. in de wedstrijd door zich te onderscheiden met belangrijke reddingen. Er stond nog een kwartier op de klok toen Ezequiel Bullaude erin kwam voor Mats Wieffer. Slot deed er met zijn wissels alles aan om de wedstrijd om te draaien. Rogier Meijer wilde met zijn wissels de overwinning over de streep trekken. Bruijn en Bronkhorst vervingen Tavsan en Baldursson.

 Krankzinnige slotfase
Met nog tien minuten te spelen, moest Feyenoord alles op alles zetten om er een verlenging van te maken. De opgelegde kansen om dat voor elkaar te krijgen, bleven lange tijd uit. N.E.C. kwam met de minuut dichterbij een senatie in Rotterdam. Maar toen kwam er een krankzinnige slotfase. Invaller Philippe Sandler kreeg de bal op de hand geschoten en werd met een rode kaart van het veld gestuurd. Orkun Kökçü ging achter de bal staan en knalde de bal onberispelijk binnen.

 Feyenoord kreeg met nog zeven minuten blessurtijd de kans om een gelijkmaker te produceren. En dat gebeurde, want Feyenoord draaide in de absolute slotfase van de wedstrijd de wedstrijd om. Het maakte de gelijkmaker, nadat Paixão de bal in het doel prikte. Het voltooide de comeback. Feyenoord kreeg zelfs nog gigantische kansen om het winnende doelpunt te maken, maar opnieuw was het Branderhorst die zijn ploeg in de wedstrijd hield met goede reddingen. Na een hectische slotfase, klonk het fluitsignaal van de eerste negentig minuten. Met een 2-2 eindstand betekende dit verlengen.

 Spanning en sensatie in de verlenging
Feyenoord ging aan het begin van de verlenging door waar het gebleven was. Met Paixão kreeg het kansen op doel. Maar het leidde niet naar een voorsprong. Maar het is N.E.C. die de gemiste kansen afstraft. Invaller Bruijn frommelt de bal langs Wellenreuther het doel in van Feyenoord. Het komt opnieuw op voorsprong in deze wedstrijd. Alleen konden de Nijmegenaren niet lang genieten van de 2-3. Twee minuten later lag de bal er aan de andere kant alweer in door Gimenez: 3-3. Ook in de verlenging bleef Branderhorst de held aan de kant van N.E.C. Hij redde zijn club met meerdere saves en vangballen.

 Er komt geen einde aan absolute spanning
In de tweede helft waren er niet veel kansen die één van beide ploegen de winst opleverde. Tot we in de 115ste minuut aankwamen. Toen stond Dilorsun op namens Feyenoord. Met een mooie actie aan de rechtervleugel trekt hij naar binnen en schoot schitterend met zijn linkerbeen de bal in de verre hoek buiten bereik van Branderhorst. De Kuip ontplofde van vreugde en barste uit zijn voegen. Maar dit keer waren de rollen omgedraaid. Wat feyenoord eerder deed in de wedstrijd lukte nu N.E.C. De Nijmegenaren wisten nog één keer alles te geven en zich een minuut later terug te knokken in deze wedstrijd. Opnieuw was het invaller Bruijn die met dit doelpunt zijn tweede van de avond maakte. Deze wedstrijd bevatte alles wat een bekerwedstrijd nodig heeft. De prachtige goals, een rode kaart en vooral de spanning en sensatie. Want beide ploegen mochten zich na een gelijke stand van 4-4 opmaken voor de penaltyserie.

 Penaltyserie met een Panenka
Na de verlenging volgende de penaltyserie. Beide ploegen schoten de eerste twee penaltys's goed binnen. Waarbij Ibrahim Cissoko de penalty benutte met een Panenka. Iets dat helemaal bij deze wedstrijd hoorde. Ook de derde penalty van Feyenoord met Hancko ging erin. Waarna N.E.C volgde en raakte. Inmiddels stond het 3-3. De spanning was om te snijden. De vierde penalty, die Idrissi ging nemen, werd met veel risico en vertouwen hoog in het doel gejaagd. Toen ging VanIlias Bronkhorst achter de bal staan, maar hij ziet zijn bal gekeerd worden door Wellenreuther. Met een 4-3 stand was het Paixão die de winnende mocht binnenschieten. Hij faalde niet vanaf de stip en bezorgde Feyenoord de winst. De Rotterdammers gaan door ten kosten van een strijdend N.E.C.

 De bekerloting voor de kwartfinales van de TOTO KNVB Beker is zaterdagavond live te volgen in De Eretribune op ESPN.    

###

"
23;662642;SV Spakenburg;VV Katwijk;SPK;KAT;1;1;2023-02-08Z;2022-23 KNVB Beker, 8e finales;Spakenburg neemt strafschoppen beter dan Katwijk en is kwartfinalist;"Spakenburg heeft de kwartfinale van de TOTO KNVB beker bereikt. De amateurploeg nam de strafschoppen beter dan de andere overgebleven amateurclub; Katwijk. Na 120 minuten voetbal hielden beide ploegen elkaar behoorlijk in evenwicht. Doelpunten van Floris van der Linden en Killian van Mil zorgden na 90 minuten voor de 1-1 eindstand.

 In de strafschoppenserie ontpopte Alessandro Damen zich tot de held van Spakenburg. Hij zag een penalty op de paal komen en stopte er ook nog een op fraaie wijze.

 Spakenburg beter op eigen veld
Op een kolkend Sportpark De Westmaat vloog Spakenburg uit de startblokken. De mannen uit het vissersdorp waren, in een open beginfase, de bovenliggende ploeg. Vince Gino Dekker gaf een aantal gevaarlijke voorzetten, maar de aanvallers van Spakenburg deden er te weinig mee.

 In de 36ste minuut kreeg de thuisploeg loon naar werken. Wie anders dan Groningen-beul Van der Linden kopte de bal tegen de touwen en zette zijn ploeg op 1-0.

 Dat was ook de ruststand in Spakenburg en de Blauwen gingen verdiend met een voorsprong aan de thee.

 Rollen omgedraaid
Na rust veranderde het spelbeeld drastisch. Katwijk ging brutaal op zoek naar de aanval. Zo had Mukhtar Suleiman, die meteen na rust was ingevallen, een goede actie in huis maar hij zag zijn poging op de doellijn gekeerd worden door Dwayne Green.

 In de 60ste minuut viel de verdiende 1-1. Suleiman dribbelde weer fraai langs zijn man, gaf de bal voor en Van Mil frommelde de bal binnen.

 Daarna kwam Katwijk bijna op 1-2 en leek de complete remontada van de Oranjehemden een kwestie van tijd. Toch ging de storm weer liggen en was de slotfase zelfs weer voor Spakenburg. De aanvallers hadden het vizier dit keer niet op scherp en konden geen beslissing afdwingen. Dat betekende dus de ploegen gingen verlengen.

 De verlenging werd een ware uitputtingsslag met een echt grote mogelijkheid. Alljereau Mercera kopte de bal namens Katwijk voor een praktisch lege goal over.

 De zenuwen op Sportpark De Westmaat namen toe en het was aftellen naar de strafschoppen. Na 121 minuten vond scheidsrechter Bas Nijhuis het wel en penalty's moesten de beslissing gaan brengen.

###

"
24;662641;PSV;FC Emmen;PSV;EMM;3;1;2023-02-08Z;2022-23 KNVB Beker, 8e finales;Branthwaite bezorgt PSV kwartfinaleplaats met vroege dubbelslag;"PSV heeft zich geplaatst voor de kwartfinale van de KNVB Beker. In het Philips Stadion legden de Eindhovenaren FC Emmen over de knie: 3-1. Jarrad Branthwaite was met twee vroege treffers de gevierde man.

 Ondanks dat de wedstrijd als een tussendoortje kon worden gezien, startte PSV zeker niet met een B-opstelling. Armando Obispo was geschorst, terwijl Phillipp Mwene en Anwar El Ghazi er niet bij waren door blessures. Door de afwezigheid van het drietal kregen André Ramalho, Patrick van Aanholt en Johan Bakayoko de kans zich te laten zien. Joël Drommel mag de bekerduels keepen en stond zo weer eens onder de lat.

 Branthwaite op schot in eerste kwartier
Het leek al snel een makkelijke avond te worden voor PSV, dat in de zevende minuut Branthwaite zag scoren uit een vrije trap van Joey Veerman. De FC Emmen-defensie, die de huurling van Everton compleet vrij liet, was duidelijk nog niet wakker. Een kleine zeven minuten later was het opnieuw raak voor de 20-jarige centrale verdediger, die zijn seizoenstotaal in minder dan een kwartier van één naar drie zag veranderen. Een schot van buiten het zestienmetergebied werd aangeraakt en belandde zo achter doelman Mickey van der Hart.

 Het doelpuntrijke kwartier werd verder in de eerste helft geen vervolg gegeven. Buiten paar kansen en voorzetten vanaf de zijkant kwam de ploeg van Ruud van Nistelrooij niet, waardoor het 2-0 stond bij rust.

 PSV rekent buiten Diemers
Hoewel PSV misschien dacht een makkelijke avond tegemoet te gaan, had het buiten Mark Diemers gerekend. De oud-speler van onder meer Feyenoord en FC Utrecht legde drie minuten na de thee maar eens aan voor een afstandsschot, dat via de onderkant van de lat heerlijk binnenviel. Zo werd de marge weer teruggebracht naar één, maar daar lieten de Eindhovenaren het niet bij.

 Doelpuntendroogte De Jong ten einde
Zeven duels stond hij droog, Luuk de Jong. Gelukkig voor hem en voor PSV kreeg hij in de 77ste minuut vanaf een meter of tien de kans om zijn doelpuntendroogte te beëindigen en benutte hij die grote mogelijkheid. Zo was het verschil tussen PSV en Emmen weer twee, waar het ook bij bleef in het Philips Stadion.

 Zo bereikte de bekerwinnaar van vorig jaar de kwartfinale van de KNVB Beker en kan het zich gaan opmaken voor het competitieduel tegen FC Groningen van aankomende zaterdag.

###

"
25;662637;AZ;FC Utrecht;AZ;UTR;1;2;2023-02-07Z;2022-23 KNVB Beker, 8e finales;FC Utrecht knikkert in verlenging AZ uit de beker;"FC Utrecht heeft ten koste van AZ de volgende ronde van de TOTO KNVB Beker gehaald. In het AFAS stadion werd het na verlengen 1-2 voor de uitspelende ploeg.

 In het eerste kwartier kreeg AZ de grotere kansen door FC Utrecht onder druk te zetten. Het gevaar werd gesticht met Vangelis Pavlidis en nieuwkomer Sven Mijnans, maar beide spelers vonden niet het doel. In de achttiende minuut deed Utrecht iets terug na een voorzet en een kopbal richting doel. Maar deze zorgde niet voor zenuwen bij keeper Ryan.

 Basisplaats
Voor Sven Mijnans was het zijn eerste basisplaats voor zijn nieuwe werkgever. Aan de kant van FC Utrecht speelde Hidde Ter Avest in plaats van Sean Klaiber. Op slag van rust moest Ter Avest gewisseld worden door een blessure. Zijn vervanger was Klaiber.

 Opnieuw spektakelstuk?
Tien dagen geleden werd dit onderonsje een waar spektakelstuk met tien goals. Aan het einde van die wedstrijd stond er 5-5 op het scorebord. In deze wedstrijd werden de voetballiefhebbers minder vermaakt. Na 45 minuten spelen, stond nog steeds de brilstand op het scorebord.

 Ook het begin van de tweede helft was niet sprankelend. Maar uit het niets was het Nick Viergever die de score op een prachtige wijze opende. Vanaf links schoot hij de bal met een afstandsschot over de keeper van AZ heen. Hij zette de Domstedelingen op een 0-1 voorsprong.

 Ook Viergever, de doelpuntenmaker, moest even later van het veld af door een blessure. Hij werd vervanger door Ruben Kluivert.

 AZ kwam in de tweede helft tot weinig kansen. Een afstandsschot van Reijnders zorgde voor gevaar, maar het leidde niet tot de gelijkmaker. Tien minuten voor het einde van de wedstrijd maakte Odgaard een doelpunt, maar deze werd terecht afgekeurd wegens buitenspel. Het grote gevaar bleef uit. Maar in de slotfase van de wedstrijd kreeg AZ een penalty. Deze situatie zorgde voor veel discussie op het veld, maar er was geen VAR aanwezig. De KNVB besloot geen VAR bij de bekerwedstrijden in te zetten, omdat er tegelijkertijd veel wedstrijden worden gespeeld. Ook omdat er nog veel amateurclubs in het toernooi zitten. Uiteindelijk belande de bal op de stip.

 Karlsson nam zijn verantwoordelijkheid, maar koos de verkeerde hoek. De bal werd gestopt door Barkas. Een paar seconden later wist Karlsson op aangeven van Odgaard alsnog te scoren. Hij bracht zijn team op gelijke hoogte. In de blessuretijd kreeg FC Utrecht nog twee grote kansen. Toornstra schoot de bal net voorlangs bij het doel van de tegenstander. En ook Boussaid had nog een prachtig schot in huis, maar die werd goed gered door Ryan. Na 90 minuten stond het 1-1 en dat betekende verlengen.

 De verlenging
Het fluitsignaal is net te horen in de verlenging of de bal wordt in het doel van AZ geschoten. Het is Naoki Maeda die namens Utrecht binnen wist te prikken: 1-2. Net voor het einde was er een behaaglijk moment voor het doel van Utrecht, maar voor AZ werd het een teleurstellende hoekschop. Het zorgde bij de supporters van AZ voor veel onrust. Vanaf de tribunes werden verschillende voorwerpen richting keeper Barkas gegooid. Scheidsrechter Kamphuis besloot, met nog drie minuten te spelen in de verlenging, het spel even stil te leggen. Er viel geen doelpunt meer. FC Utrecht bekert door ten koste van AZ in de TOTO KNVB Beker.

 De bekerloting voor de kwartfinales van de TOTO KNVB Beker is zaterdagavond live te volgen in De Eretribune op ESPN.

###

"
26;662640;NAC Breda;sc Heerenveen;NAC;HEE;1;2;2023-02-07Z;2022-23 KNVB Beker, 8e finales;Sydney van Hooijdonk schakelt vader en oude club NAC uit;"sc Heerenveen heeft in de achtste finale van de TOTO KNVB Beker met 1-2 van NAC gewonnen. Beide doelpunten aan de kant van Heerenveen werden gemaakt door Sydney van Hooijdonk, die daarmee zijn oude club en de club van NAC-commissaris Pierre van Hooijdonk pijn doet.

 Niveauverschil niet te zien in eerste helft
In het Rat Verlegh Stadion vloog NAC, de nummer 11 uit de Keuken Kampioen Divisie, uit de startblokken. Het zette de de nummer 8 van de Eredivisie onder druk en daar had Heerenveen bijzonder veel moeite mee. Aimé Omgba deelde al na een minuut een speldenprik uit. Na 16 minuten kwam de thuisploeg al op 1-0. Javier Vet kreeg de bal op een gevaarlijke positie van Elias Omarsson en schoot op goal. De bal van Omarsson kon nog worden gepakt door Heerenveen-doelman Xavier Mous, maar de doelman kon niet voorkomen dat Tom Boere het laatste zetje kon geven.

 Heerenveen grossierde vervolgens vooral in het maken van overtredingen. De frustratie over de onmacht van de Friezen was behoorlijk en scheidsrechter Alex Bos moest drie gele kaarten uitdelen. Overigens kon Heerenveen-trainer Kees Van Wonderen weer 'gewoon' beschikken over aanwinst Jeffrey Bruma, ondanks dat hij 3 dagen geleden nog geblesseerd uitviel tegen Utrecht.

 Van Hooijdonk wordt NAC-beul
Vlak voor rust kwam Heerenveen toch op 1-1. Thom Haye, die tegen zijn oude ploeg speelde, stuurde linksback Rami Kaib schitterend de diepte in. Kaib hield het overzicht en bood Van Hooijdonk een niet te missen kans. Dat deed de aanvaller dan ook niet. Van Hooijdonk, die van 2016 tot en met 2021 in Breda speelde, vierde zijn doelpunt ingetogen. Misschien mede op het oog met vader Pierre. Van Hooijdonk senior vervult op dit moment een technische rol binnen de RvC van NAC en kon niet bepaald lachen om het doelpunt van zoonlief.

 Van Hooijdonk had de smaak te pakken, want na de thee sloeg hij nog een keer toe. In de 53ste minuut stuurde Haye weer een back weg, dit keer Milan van Ewijk. Ook Van Ewijk bleef rustig en gaf de bal laag voor op de instormende Van Hooijdonk. Hij tikte de 2-1 handig binnen en zorgde voor extra chagrijn bij senior.

 Omarsson kwam nog dicht bij de gelijkmaker, maar wist geen doel te treffen. Heerenveen schakelt NAC uit, en gaat zaterdag in de koker bij de loting voor de kwartfinale.

###

"
27;662638;De Graafschap;De Treffers;GRA;TRE;3;0;2023-02-07Z;2022-23 KNVB Beker, 8e finales;De Graafschap maakt einde aan bekersprookje De Treffers en gaat door naar de kwartfinales;"De Graafschap heeft dinsdagavond op eigen bodem een einde gemaakt aan het bekersprookje van De Treffers. De amateurploeg deed in de eerste helft niet onder voor de nummer veertien van de Keuken Kampioen Divisie, maar moest na rust alsnog zijn meerdere erkennen in De Graafschap door doelpunten van Basar Önal, Giovanni Korte en Charlison Benschop: 3-0.

 Maar liefst elf bussen gevuld met supporters van De Treffers vertrokken vanuit Groesbeek naar Doetinchem voor de Gelderse bekerkraker tegen De Graafschap. Onder luid gezang vanuit het uitvak kwamen de amateurs van trainer Leeroy Echteld ook tot de beste kansen in de eerste helft. Gavin Vlijter kreeg tot twee keer toe de mogelijkheid om de score te openen, maar doelman Hidde Jurjus hield zijn ploeg op de been.

 Onder de lat
Jurjus verving Mees Dekker onder de lat bij de Superboeren. Normaal krijgt Dekker speeltijd in het bekertoernooi, maar assistent-trainer Richard Roelofsen, die door de afwezigheid van hoofdtrainer Adrie Poldervaart tijdelijk de honneurs waarneemt bij De Graafschap, koos in de strijd om een plek in de kwartfinales voor de sterkst mogelijke opstelling.

 Na rust schoot De Graafschap wel uit de startblokken en bij de eerste kans was het meteen raak voor de thuisploeg. Philip Brittijn kreeg vanaf de rechterflank de ruimte om een voorzet te geven op Önal, die na een goede aanname de bal knap in de verre hoek tegen de touwen schoot.

 Toeslaan
Dat was voor De Graafschap het startsignaal om de druk verder op te voeren, waarna Korte even later de score verdubbelde. Na balverlies van De Treffers op het middenveld stuurde Joel Valencia met een scherpe pass Korte weg. De 29-jarige aanvaller wipte vervolgens de bal beheerst over doelman Niels Kornelis heen.

 Benschop zorgde uit een voorzet van Robin Schouten met een rake kopbal voor het slotakkoord. Zo gaat De Graafschap voor de derde keer in de clubhistorie door naar de kwartfinales (na 1976 en 2009) en kan De Treffers terugkijken op een gedenkwaardig bekerseizoen.

 De bekerloting voor de kwartfinales van de TOTO KNVB Beker is zaterdagavond live te volgen in De Eretribune op ESPN.

###

"
28;647768;Feyenoord Rotterdam;Fortuna Sittard;FEY;FOR;0;4;2023-01-29Z;2022-23 Vrouwen Eredivisie, Regulier seizoen;Weer een nederlaag voor Feyenoord vrouwen, Fortuna te sterk;"Een wedstrijd in de subtop van de Azerion Vrouwen Eredivisie had de nodige spanning met zich mee moeten brengen, maar die verwachting werd nooit werkelijkheid. In Rotterdam bleek Fortuna Sittard met 0-4 te sterk voor de Feyenoord vrouwen. Bij de Limburgers was Tessa Wullaert met twee doelpunten de meest effectieve speelster om haar ploeg stevig op de derde plaats te zetten.

 De wedstrijd begon vrij rommelig met twee ploegen die moeite hadden met het behouden van balbezit. Dat het eerste doelpunt dan ook al heel snel voortkwam uit geklungel in de verdediging van de Rotterdammers was geen verrassing. Feyenoord kreeg de bal achterin maar niet verwerkt en Amber van Heeswijk kreeg net buiten de zestien de bal cadeau. Die pakte ze goed uit en schoot knap raak voor de 0-1.

 Na het tegendoelpunt ging Feyenoord opzoek naar de gelijkmaker en waren de kansen ook voor de Rotterdammers. Dat zorgde alleen ook voor ruimte achterin en daar maakte de snelle Wullaert dankbaar gebruik van. Na een steekpass vertrok de spits precies optijd en was ze niet meer bij te houden om vervolgens te tekenen voor de 0-2. Het betekende meteen de ruststand op Varkenoord nadat de rest van de eerste helft rustig verliep.

 In de tweede helft nam Fortuna Sittard dan ook daadwerkelijk de overhand die bij een 0-2 voorsprong verwacht wordt. Het was dan ook al vrij snel Alieke Tuin die uit een indraaiende vrije trap de 0-3 kon binnenwerken om de wedstrijd te beslissen. Feyenoord probeerde nog het een en ander om terug te keren in de wedstrijd, maar Fortuna kwam nooit meer echt in gevaar. Tuin wist zelfs nog de hoofdrol van de tweede helft helemaal op te eisen door na een goede actie Wullaert vrij voor de goal te zetten voor de laatste treffer.

 In het restant van de wedstrijd speelde beide ploegen de wedstrijd rustig uit waardoor Feyenoord met een pijnlijke nederlaag alweer voor de vijfde keer in de laatste zes wedstrijden onderuit ging. Fortuna Sittard is het jaar uitstekend begonnen door zichzelf op een eiland op de derde plaats te zetten.

###

"
29;637710;FC Dordrecht;Telstar;DOR;TEL;0;0;2023-01-21Z;2022-23 Keuken Kampioen Divisie;FC Dordrecht en Telstar weten niet te scoren aan de Krommedijk;"FC Dordrecht heeft zaterdag op eigen veld een punt overgehouden aan het competitieduel met Telstar. Beide ploegen kwamen aan de Krommedijk niet tot scoren: 0-0.

 Zonder de geschorste Anass Najah en Ronald Koeman jr. had Telstar het met name in de eerste helft lastig tegen Dordrecht. Telstar-doelman Joey Houweling moest al vroeg redding brengen, waarna Telstar aanvallend er niet aan te pas kwam.

 In de tweede helft was daar een kans voor Telstar-spits Glynor Plet, maar zijn schot ging naast het doel. Aliou Baldé zorgde aan de kant van Dordrecht nog voor enige dreiging, maar gescoord werd er niet.

 Telstar klimt met het ene punt naar de tiende plaats op de ranglijst. Dordrecht staat zestiende in de Keuken Kampioen Divisie.

###

"
30;655613;Feyenoord;PEC Zwolle;FEY;PEC;3;1;2023-01-12Z;2022-23 KNVB Beker, Tweede ronde;Blessure Hancko smet op probleemloze avond Feyenoord;"Feyenoord heeft zich zonder grote problemen geplaatst voor de achtste finales van het TOTO KNVB Beker-toernooi. Ondanks de snelle achterstand na een prachtig doelpunt, lukte het de Rotterdammers nog voor rust om de schade te herstellen. Na rust kwam het geen moment meer in de problemen, maar was de arm- of schouderblessure van David Hancko een smet op de avond van Feyenoord. In een kletsnatte Rotterdamse Kuip werd het 3-1.

 PEC Zwolle kwam brutaal uit de startblokken en dat resulteerde al na drie minuten in de voorsprong voor de bezoekers na een schitterend doelpunt van Haris Medunjanin. De middenvelder schoot de bal snoeihard in de linkerbovenhoek.

 Haris Medunjanin opent op weergaloze wijze de score voor PEC Zwolle op bezoek bij Feyenoord.

 Basisdebutant Mats Wieffer schoot de gelijkmaker na bijna een halfuur binnen. Hij had daar wel een helpende hand van PEC Zwolle-doelman Mike Hauptmeijer voor nodig, op onbegrijpelijke wijze liet hij vlak daarvoor de bal los. Vijf minuten schoot Danilo de Rotterdammers op voorsprong. Na een goede redding van Hauptmeijer kon Danilo makkelijk binnentikken: 2-1.

 Smet op de wedstrijd voor Feyenoord
Tien minuten na rust maakte de Braziliaan zijn tweede van de avond en bracht de marge daarmee naar twee. Vanaf dat moment kon Feyenoord de wedstrijd professioneel uitspelen om zo een plek bij de laatste zestien veilig te stellen. Smet op het duel voor Feyenoord is het uitvallen van Hancko na bijna zeventig minuten. Het leek om een schouder- of armblessure te gaan.

 Eén grote kopkans in de slotfase van Gervane Kastaneer liet de Feyenoord-supporters nog even schrikken, maar doelman Justin Bijlow bracht knap redding. Zo kan het elftal van Arne Slot uitkijken naar een wedstrijd in de achtste finales van het bekertoernooi. 

 De loting voor de achtste finales zie je zaterdagavond vanaf 23:10 uur LIVE in De Eretribune op ESPN 1.

###

"
31;655609;Heracles Almelo;Go Ahead Eagles;HER;GAE;0;1;2023-01-12Z;2022-23 KNVB Beker, Tweede ronde;Go Ahead Eagles bekert verder na overwinning in Almelo;"In de tweede ronde van de KNVB-beker namen Heracles Almelo en Go Ahead Eagles het tegen elkaar op in het Erve Asito stadion in Almelo. Door een doelpunt van Isac Lidberg wonnen de Deventers een zeer matige wedstrijd met 1-0 en blijft het actief in de beker. Heracles is uitgeschakeld.

 De eerste helft in Almelo begon veelbelovend met een fel Heracles. Waar Go Ahead Eagles voornamelijk de bal had, leek de ploeg van John Lammers de opdracht te hebben om er meteen kort op te zitten. Dat ging gepaard met de nodige harde overtredingen in de openingsminuten waardoor aanvoerder Justin Hoogma ook al vroeg op de bon ging. Na de gele kaart werd de wedstrijd rustiger en dat gold helaas ook voor het spel. Beide ploegen waren uiterst slordig en kwamen niet verder dan voorzichtige schoten die ongevaarlijk bleven. De verbazing was dan ook groot toen scheidsrechter Jannick van der Laan voor de rust floot op het moment dat de thuisploeg eindelijk aan schieten leek toe te komen.

 Na rust verraste Lammers door Emil Hansson, die weliswaar niet lekker in de wedstrijd zat, en Anass Ouahim in de kleedkamer achter te laten. Dat had niet het gewenste effect, want direct na rust wist Isac Lidberg de 1-0 voorsprong voor de Eagles raak te schieten. Een slecht optreden van debuterend verdediger Sava-Arangel Čestić gaf de spits van Go Ahead teveel tijd, waarop Lidberg de bal hard en goed langs de andere debutant, Robin Jalving, schoot.

 Na de tegentreffer begon Heracles dan eindelijk te voetballen en dat leek zich even uit te betalen. Uit een corner klopte Samuel Armenteros doelman Jeffrey de Lange in de lucht en leek de bal over de lijn te zijn voordat Jamal Amofa wist uit te verdedigen. Van der Laan en zijn assistent wilden er alleen niet aan en zonder aanwezige apparatuur in het stadion bleef het dus 0-1 voor de bezoekers. Het was voor de ploeg uit Deventer wel het sein dat er iets moest veranderen.

 Zo kwam onder andere Sylla Sow het veld in en die leek een kwartier voor tijd de wedstrijd in het slot te kunnen gooien. Na een snelle aanval vanaf eigen helft kwam Sow oog in oog met Jalving, maar wist hij het doel niet te vinden. Dat had de Eagles een minuut later erg duur kunnen komen te staan bij een afgemeten voorzet van Ruben Roosken, maar ook Antonio Satriano schoot vanuit vrije positie naast. Waar dat het begin van een enerverende slotfase moest zijn, bleven ook de laatste minuten van de wedstrijd van hetzelfde tegenvallende niveau zonder kansen.

 Het meest opvallende moment van de slotfase was het gooien van voorwerpen op het veld van Heracles-supporters waardoor de wedstrijd niet afgemaakt kon worden. Bij het afspelen van de laatste anderhalve minuut veranderde de stand niet meer en zo won Go Ahead Eagles in Almelo en plaatste het zich voor de laatste zestien in de beker. Heracles kan zich volledig gaan richten op de promotiestrijd met PEC Zwolle in de Keuken Kampioen Divisie

###

"
32;655617;Excelsior;AZ;EXC;AZ;1;4;2023-01-11Z;2022-23 KNVB Beker, Tweede ronde;AZ bekert eenvoudig door tegen Excelsior;"AZ heeft zich dankzij een ruime zege op bezoek bij Excelsior eenvoudig geplaatst voor de volgende ronde van de TOTO KNVB Beker. De basis voor de 1-4 zege werd gelegd in de eerste helft. Bij rust stond het al 1-3 voor AZ door doelpunten van Jens Odgaard, Dani de Wit en Jesper Karlsson.

 In het eerste kwartier kwam AZ aan de leiding. Jens Odgaard knalde raak vanaf randje strafschopgebied. Na een half uur spelen stond het weer gelijk. Hobie Verhulst moest lossen op een schot van Nathan Markelo, waarna Reda Kharchouch kon binnen prikken: 1-1. AZ stelde snel orde op zaken tegen het sterk gewijzigde Excelsior. Een fout in de opbouw van de Kralingers werd via Odgaard en Vangelis Pavlidis uiteindelijk met het hoofd afgestraft door Dani de Wit. Nog voor de rust zette AZ een grote stap richting de volgende ronde. Jesper Karlsson rondde af na een pass van Jordy Clasie: 1-3.

 Ook Pavlidis pikt zijn doelpunt mee
In de tweede helft kwam ook de derde aanvaller tot scoren. Pavlidis had al een assist achter zijn naam en schoot AZ ruim tien minuten voor het einde naar 1-4. Op de achterlijn kapte de Griekse spits zich handig vrij waarna hij binnenschoof. Zoals de stand bij rust al vermoedde was er in de tweede helft weinig eer meer te behalen voor Excelsior. Op het eerste half uur na was er van een echte strijd geen sprake. Een punt van zorg voor trainer Jansen was het uitvallen van Milos Kerkez. De linksback moest zich na een duel laten vervangen door Mees de Wit.

 Na een eenvoudige avond in het Van Donge & De Roo Stadion gaan de Alkmaarders zaterdag de koker in bij de loting voor de derde ronde van de TOTO KNVB Beker.

###

"
33;655616;FC Den Bosch;Ajax;DBO;AJA;0;2;2023-01-11Z;2022-23 KNVB Beker, Tweede ronde;Gehavend Ajax bekert verder na eerste officiële zege sinds november;"Ajax is een ronde verder in de beker na een 0-2 overwinning op FC Den Bosch. Een rake strafschop van Dusan Tadic en een droge knal van Kenneth Taylor bleken genoeg om door te stomen naar de laatste zestien in de TOTO KNVB Beker. Alfred Schreuder zal vooral blij zijn om eindelijk weer te winnen. De laatste officiële zege dateerde alweer van 1 november 2022. Dat was in de Champions League tegen het Schotse Rangers (1-3).

 De kopzorgen waren groot bij Schreuder voorafgaand aan de wedstrijd. De trainer van Ajax kon namelijk niet beschikken over Jurriën Timber, Edson Alvarez, Brian Brobbey, Mohammed Kudus, Steven Berghuis en Steven Bergwijn. Het merendeel was ziek en Brobbey heeft last van een gekneusde schouder. Door alle afwezigen waren er onder meer basisplaatsen voor Owen Wijndal, Kian Fitz-Jim, Francisco Conceição en Lorenzo Lucca. Daarnaast stond de Argentijnse doelman Gerónimo Rulli voor het eerst onder de lat bij de Amsterdammers. Remko Pasveer, die zondag nog op een basisplaats kon rekenen, moest zijn plek dus afstaan aan zijn concurrent.

 In de twintigste minuut kreeg Ajax vanavond een strafschop nadat Taylor werd gevloerd. Aanvoerder Tadic ging achter de bal staan en schoot de bal hoog en hard binnen. Zo kwamen de Amsterdammers op 0-1 in De Vliert. Na de goal kreeg de ploeg van Schreuder nog een aantal goede kansen in de eerste helft om de stand te verdubbelen. Conceição was in de 29ste minuut nog het dichtste bij, maar de rechtsbuiten schoot de bal tegen de lat.

 Dusan Tadic verzilvert een strafschop en zet daarmee Ajax op 0-1 tegen FC Den Bosch.

 Een klein kwartier na rust wist Ajax dan toch op 0-2 te komen via een schuiver van Taylor, die het maar eens probeerde vanaf een meter of twintig. De wedstrijd was hierdoor eigenlijk al vroeg in de tweede helft beslist.

 Kenneth Taylor verdubbelt de voorsprong van Ajax op bezoek bij FC Den Bosch: 0-2.

 Door alle afwezigen zaten er veel beloften op de bank bij Ajax en na 69 minuten mocht de achttienjarige Olivier Aertssen zijn debuut maken in de Amsterdamse defensie. In de 85ste minuut kwam er weer een debutant binnen de lijnen. De zestienjarige linksback jorrel Hato mocht zijn eerste minuten maken in het eerste elftal van zijn club. Beide teams kwamen in de slotfase niet meer tot scoren, waardoor het bij 0-2 bleef. De debuterende doelman Rulli hield zijn doel dus schoon en het was de eerste clean sheet van Ajax sinds 10 september 2022 (5-0 tegen Heerenveen). De Amsterdammers kregen veertien wedstrijden op rij minimaal één goal tegen.

 Ajax ging woensdagavond zonder al te grote problemen door naar de volgende ronde van de TOTO KNVB Beker. Nu maken de Amsterdammers zich op voor belangrijke weken in de Eredivisie. Ze spelen aankomend weekend thuis tegen FC Twente en gaan een week later op bezoek in Rotterdam voor De Klassieker tegen Feyenoord.

###

"
34;655614;FC Twente;Telstar;TWE;TEL;3;1;2023-01-10Z;2022-23 KNVB Beker, Tweede ronde;Bekerhouder PSV met hakken over de sloot langs Sparta;"Samenvatting van de wedstrijd in de 2de speelronde in de TOTO KNVB Beker gespeeld op dinsdag 10 januari.

 Titelhouder PSV heeft zich ten koste van Sparta Rotterdam geplaatst voor de achtste finale van de TOTO KNVB Beker. Ondanks een spannende slotfase sleepten de Eindhovenaren een 1-2 overwinning uit het vuur op het Kasteel.

 De eerste helft was behoudend, en weinig spectaculair. Bij de eerste de beste kans was het na 34 minuten direct raak toen Xavi Simons aan het eind van een mooie Eindhovense aanval stond. Vier minuten later kon Anwar El Ghazi de wedstrijd al beslissen, maar oog in oog met Nick Olij was het de Sparta doelman die redding bracht. Vlak voor rust was het toch weer raak voor de Eindhovenaren. Na een mooie individuele actie schoot Noni Madueke, zijn schot werd van richting veranderd door Bart Vriends, en belandde achter de ongelukkige Olij.

 Comeback Sparta
Ook de tweede helft kwam wat moeizaam op gang. Tot een half uur voor tijd Sparta weer terug in de wedstrijd kwam. PSV-doelman Joël Drommel liet een voorzet van Mica Pinto los, waarna Arno Verschueren de bal over hem heen kon lobben. Daarna zette Sparta aan, 20 minuten voor tijd resulterend in een grote kans voor invaller Koki Saito. De Japanner sneed vanaf links naar binnen, maar zijn schot ging via de lat over.

 In de laatste minuut van de blessuretijd had Tobias Lauritsen de gelijkmaker op zijn schoen, maar zijn schot van dichtbij werd gestopt door Drommel, die daarmee zijn eerdere fout goed maakte.

 Door de overwinning plaatst PSV zich voor de achtste finale van de KNVB Beker. Eerder op de avond deden FC Twente, De Graafschap, ADO Den Haag en NAC Breda dat al. Woensdag en donderdag worden de overige elf wedstrijden gespeeld.

###

"
35;655614;FC Twente;Telstar;TWE;TEL;3;1;2023-01-10Z;2022-23 KNVB Beker, Tweede ronde;Bekerhouder PSV met hakken over de sloot langs Sparta;"Samenvatting van de wedstrijd in de 2de speelronde in de TOTO KNVB Beker gespeeld op dinsdag 10 januari.

 Titelhouder PSV heeft zich ten koste van Sparta Rotterdam geplaatst voor de achtste finale van de TOTO KNVB Beker. Ondanks een spannende slotfase sleepten de Eindhovenaren een 1-2 overwinning uit het vuur op het Kasteel.

 De eerste helft was behoudend, en weinig spectaculair. Bij de eerste de beste kans was het na 34 minuten direct raak toen Xavi Simons aan het eind van een mooie Eindhovense aanval stond. Vier minuten later kon Anwar El Ghazi de wedstrijd al beslissen, maar oog in oog met Nick Olij was het de Sparta doelman die redding bracht. Vlak voor rust was het toch weer raak voor de Eindhovenaren. Na een mooie individuele actie schoot Noni Madueke, zijn schot werd van richting veranderd door Bart Vriends, en belandde achter de ongelukkige Olij.

 Comeback Sparta
Ook de tweede helft kwam wat moeizaam op gang. Tot een half uur voor tijd Sparta weer terug in de wedstrijd kwam. PSV-doelman Joël Drommel liet een voorzet van Mica Pinto los, waarna Arno Verschueren de bal over hem heen kon lobben. Daarna zette Sparta aan, 20 minuten voor tijd resulterend in een grote kans voor invaller Koki Saito. De Japanner sneed vanaf links naar binnen, maar zijn schot ging via de lat over.

 In de laatste minuut van de blessuretijd had Tobias Lauritsen de gelijkmaker op zijn schoen, maar zijn schot van dichtbij werd gestopt door Drommel, die daarmee zijn eerdere fout goed maakte.

 Door de overwinning plaatst PSV zich voor de achtste finale van de KNVB Beker. Eerder op de avond deden FC Twente, De Graafschap, ADO Den Haag en NAC Breda dat al. Woensdag en donderdag worden de overige elf wedstrijden gespeeld.

###

"
36;637680;Jong FC Utrecht;Jong AZ;JUT;JAZ;0;2;2023-01-09Z;2022-23 Keuken Kampioen Divisie;Strafschoppen bezorgen Jong AZ zege op Jong Utrecht;"Jong AZ heeft op Sportpark Zoudenbalch met 0-2 gewonnen van Jong FC Utrecht. Twee strafschoppen van Yusuf Barasi waren genoeg voor de zege voor de Alkmaarders. Door de zege blijft Jong AZ meedoen in de subtop van de Keuken Kampioen Divisie. Het staat achtste met 28 punten uit 18 duels. Jong FC Utrecht staat nog altijd laatste, de Domstedelingen hebben 15 punten uit 19 wedstrijden.

 Voor de wedstrijd leek, ondanks de lage klassering van Jong FC Utrecht, de wedstrijd redelijk in balans te zijn. De ploeg van Darije Kalezić had maar een van de afgelopen vijf wedstrijden verloren.

 Matige eerste helft
In de eerste helft deden beide ploegen niet aan klantenbinding op Zoudenbalch. Het enige lichtpuntje was het debuut van de 19-jarige debutant Daniel Deen. Hij maakte zijn debuut als keeper van Jong AZ en liet zich meteen zien bij vlagen. Zijn ploeg, AZ, was de betere ploeg. In een matige eerste helft werden er echter weinig kansen gecreëerd. Het gevaarlijkste moment kwam van Jong FC Utrecht-speler Eliano Reijnders. Het broertje van AZ-speler Tijjani Reijnders kon de werkgever van zijn oudere broer echter geen pijn doen.

 Strafschoppen prooi voor Barasi
De tweede helft deed Jong AZ er nog een schepje bovenop. De ploeg werd via Barasi tweemaal gevaarlijk. Het bleef voor Jong AZ wel oppassen in de omschakeling. Mees Rijks werd gevaarlijk, maar vond Deen op zijn pad. In de 74ste minuut kreeg AZ de kans op 0-1. Barasi ging, na een schitterende pass van Lewis Schouten, om Utrecht-doelman Thijmen Nijhuis heen em werd gevloerd. De strafschop werd binnengeschoten en Jong AZ had die ene goal te pakken.

 Het leek er even op alsof ze niet lang van hun voorsprong konden genieten. In de 79ste minuut kreeg weer Reijnders een kans. Hij schoot de bal echter van dichtbij recht op Deen af. Het bleek een dure misser want AZ kwam in de 79ste minuut ook nog op 0-2. Wederom kon Barasi uit een strafschop scoren. Invaller Soulyman Allouch werd naar de grond getrokken, waardoor de bal weer op de stip werd gelegd. Barasi stuurde Nijhuis de verkeerde hoek in en bracht de eindstand van 0-2 op het bord.

###

"
37;637674;Jong PSV;Jong Ajax;JPS;JAJ;2;2;2022-12-15Z;2022-23 Keuken Kampioen Divisie;Jong-teams PSV en Ajax houden elkaar in evenwicht in ijskoud Philips Stadion;"Warm zullen de toeschouwers in Eindhoven het niet gekregen hebben in het Philips Stadion, maar dat had vooral met de temperatuur te maken en niet met het voetbal: Jong PSV en Jong Ajax maakten er een open wedstrijd vol mogelijkheden en doelpunten van waardoor supporters toch met een warm gevoel huiswaarts gingen. Jong PSV - Jong Ajax eindigde in 2-2.

 De spelers konden rekenen op veel support: ruim tienduizend toeschouwers - waarvan veel kinderen - waren getuigen van dit duel in de Keuken Kampioen Divisie tussen (voor aanvang) de nummer tien en elf op de ranglijst. Jong Ajax had in het eerste gedeelte van de wedstrijd licht de overhand, maar heel grote kansen bleven uit. De 18-jarige Jaydon Banel bracht de Amsterdammers vlak voor rust met een schuiver van afstand op voorsprong: 0-1.

 Jong PSV had na rust weinig tijd nodig om de stand weer gelijk te trekken: Mathijs Tieleman maakte een prachtig doelpunt. Toch konden de Eindhovenaren niet lang van de voorsprong genieten: een droog schot van Silvano Vos was doelman Joël Drommel te machtig en dus stond Jong Ajax weer voor in het Philips Stadion: 1-2.

 Slotoffensief
Ruim een kwartier voor tijd schoot Mylian Jiménez namens Jong PSV een hoekschop in één keer binnen: 2-2. De organisatie bij de Amsterdammers zag er even niet goed uit. Ondanks dat Jong Ajax een uitwedstrijd speelde, was de ploeg van John Heitinga voornamelijk op zoek naar de winnende treffer. Dit lukte echter niet meer en dus schieten beide elftallen weinig op met een punt.

###

"
38;647750;Ajax Vrouwen;PEC Zwolle Vrouwen;AJA;PEC;2;0;2022-12-13Z;2022-23 Vrouwen Eredivisie, Regulier seizoen;Ajax Vrouwen wint ook van PEC Zwolle en houdt zicht op FC Twente;"Ajax Vrouwen heeft ook de laatste wedstrijd voor de winterstop gewonnen. Op Sportpark De Toekomst werd PEC Zwolle Vrouwen met 2-0 verslagen.

 Na achttien minuten dacht Ajax op voorsprong te komen, maar het schot van Tiny Hoekstra ging over het PEC-doel. Na 35 minuten was het wel raak voor Hoekstra, na een schitterend hakje van Victoria Pelova, en dus gingen de Amsterdammers met 1-0 de rust in. Oranje-international Romée Leuchter verdubbelde de stand vijf minuten voor tijd.

 Door de overwinning gaat Ajax Vrouwen de winterstop in als nummer twee van de Azerion Vrouwen Eredivisie. De achterstand op koploper FC Twente, dat tot nu toe alles won, is drie punten.

###

"
39;637673;PEC Zwolle;Helmond Sport;PEC;HEL;1;0;2022-12-12Z;2022-23 Keuken Kampioen Divisie;PEC heeft periodetitel bijna binnen en blijft in kielzog Heracles na winst op Helmond;"PEC Zwolle blijft in het kielzog van koploper Heracles door de overwinning op Helmond Sport. In Zwolle werd het 1-0, waardoor PEC weer op twee punten achterstand van de Almeloërs komt.

 In het MAC3PARK Stadion was het PEC dat de gehele eerste helft aanspraak maakte op doelpunten. Het maakte er eentje. In de dertigste minuut was het Thomas van den Belt die de score opende met zijn zevende van het seizoen, waardoor het halverwege 1-0 stond.

 In de tweede helft ging de wedstrijd door, waar het gebleven was. PEC viel aan, maar miste de echte scherpte om tot scoren te komen. Dichter dan een buitenspelgoal kwam de ploeg van Dick Schreuder niet meer, maar de goal van Van den Belt bleek genoeg te zijn om de drie punten in eigen huis te houden.

 Periodetitel binnen bereik voor PEC

 Door de overwinning heeft PEC ook bijna de periodetitel van de tweede periode binnen. Met nog twee wedstrijden te gaan heeft de club uit Zwolle drie punten voorsprong op Heracles en vijf punten op De Graafschap, Almere City, MVV Maastricht en FC Eindhoven.

 Bij winst aankomende vrijdag in de uitwedstrijd tegen Roda JC, kan de periodetitel een feit zijn. Wint Heracles dan namelijk niet op bezoek bij FC Dordrecht, kan de ploeg van Schreuder niet meer ingehaald worden. Bij een remise is het afhankelijk van de andere uitslagen of het aankomende vrijdag al periodekampioen is, maar door het doelsaldo kan het dan ook bijna niet meer fout gaan.

###

"
40;637670;Willem II;NAC Breda;WIL;NAC;1;2;2022-12-11Z;2022-23 Keuken Kampioen Divisie;NAC draait achterstand om in eerste KKD-ontmoeting ooit tegen Willem II;"NAC Breda heeft voor het eerst sinds 2011 weer gewonnen van Willem II. In het Koning Willem II Stadion draaide NAC kort na rust een achterstand om. In Tilburg was het de eerste ontmoeting tussen Willem II en NAC op het tweede niveau in Nederland, maar de belangen werden er niet minder op in het Koning Willem II Stadion.

 Het was de thuisploeg die uit een penalty al snel op voorsprong kwam. Nadat scheidsrechter Serdar Gözübüyük een handsbal van Luc Marijnissen had gezien, schoot Jeremy Bokila de penalty recht door het midden tegen de touwen voor de 1-0 in het voordeel voor de Tilburgers.

 In de Eredivisie werd de Brabantse derby 64 keer gespeeld. De laatste keer dat NAC op bezoek bij Willem II wist te winnen was in 2011. Het was dan ook geen verrassing toen halverwege een 1-0 tussenstand op het bord stond. Maar na rust kwam NAC furieus uit de kleedkamer en draaide het de achterstand helemaal om.

 Ruben Ligeon, die dit seizoen nog geen wedstrijd in actie kwam voor de ploeg uit Breda, scoorde twee minuten na rust en vijf minuten later profiteerde Jarchinio Antonia van een fout achterin bij Willem II. Zo draaiden de bezoekers de achterstand in zeven minuten om en wisten ze die ook vast te houden.

 Door de overwinning kan NAC weer een beetje omhoog kijken en staat het nu drie punten achter de Tilburgers. Willem II staat nog altijd op de negende plek, die aan het einde van de strijd recht geeft op een ticket voor de play-offs.

###

"
41;647752;Excelsior Vrouwen;PSV Vrouwen;EXC;PSV;1;3;2022-12-04Z;2022-23 Vrouwen Eredivisie, Regulier seizoen;PSV Vrouwen sluit aan bij subtop na overwinning op Excelsior Vrouwen;"PSV Vrouwen heeft zondagmiddag met 1-3 gewonnen op bezoek bij Excelsior. Door de overwinning sluit de ploeg van Rick de Rooij met zestien punten aan bij de nummer vier ADO Den Haag.

 Na een halfuur brak Siri Worm de ban. Mandy van den Berg kopte een verre corner terug voor de goal en Worm schoot van dichtbij raak. Lang kon PSV niet genieten van de voorsprong, want zeven minuten later was het aan de andere kant raak. Na een snelle counter kwam de bal bij Aisse Gumbs. Zij omspeelde PSV-keepster Lisan Alkemade en kon zo binnenschuiven om er 1-1 van te maken.

 Een dik kwartier na rust kwam PSV voor de tweede keer op voorsprong. Chimera Ripa kopte raak vanuit een voorzet van Senna Koeleman. In de zeventigste minuut gooide PSV de wedstrijd op slot door de 1-3 te scoren. Zera Hulswit was het eindstation van een goed lopende Eindhovense aanval. Ze is in vorm, want ze was in de vorige wedstrijd tegen Feyenoord Vrouwen zelfs twee keer trefzeker. Na de 1-3 gebeurde er niet meer zoveel in de wedstrijd. PSV verdedigde de voorsprong en Excelsior was niet bij machte om het de Eindhovense ploeg nog lastig te maken in het slot.

###

"
42;647746;FC Twente Vrouwen;Ajax Vrouwen;TWE;AJA;3;1;2022-11-27Z;2022-23 Vrouwen Eredivisie, Regulier seizoen;Twente wint topper in Azerion Vrouwen Eredivisie van Ajax;"De vrouwen van FC Twente hebben de topwedstrijd van de Ajax vrouwen gewonnen. In de Grolsch Veste werd het 3-1 voor Twente. De doelpunten van de Tukkers kwamen op naam van Suzanne Giesen, Caitlin Dijkstra en Elena Dhont. Namens Ajax deed Romee Leuchter nog wat terug, maar de Amsterdammers grepen naast de punten.

 Ajax-trainer Suzanne Bakker zei voorafgaand aan de wedstrijd tegen Twente dat Ajax efficiënter moet zijn in toppers tegen Twente. Ajax is vaak de betere ploeg maar laat de kansen liggen. Dat zal vooraf dus uitgebreid besproken zijn, maar de speelsters van Ajax gaven geen gehoor. Zo schoot Ashleigh Weerden in de 17ste minuut op de lat en miste Leuchter een strafschop en kopte ze een bal op de paal. In de tussentijd was Twente wel efficient en maakte Giesen er 1-0 van.

 De invalster kreeg de bal na een hoekschop voor haar voeten en schoot raak.

 In de tweede helft was het spelbeeld nagenoeg hetzelfde. Ajax was iets beter aan de bal, maar was niet scherp voor de goal. Aan de andere kant was Twente veel gevaarlijker. In de 59ste minuut kwam het ook op 2-0. Het succesformule kwam weer voort uit een spelhervatting. Na een vrije trap was het uiteindelijk Dijkstra die van dichtbij het laatste zetje aan de bal kon geven.

 Leuchter deed nog wel wat terug via Leuchter. De aanvalster werd weggestuurd met een diepe bal en maakte oog in oog met Daphne van Domselaar geen fout. Eerder pakte de doelvrouw van Oranje dus wel een strafschop van Leuchter, maar dit keer had ze geen antwoord.

 Ajax zette vervolgens nog alles op alles om een gelijkmaker te forceren, maar de goal viel uiteindelijk aan de andere kant. Ajax stond heel hoog op het veld en zoals bij de mannen was de restverdediging niet in orde. Dhont stond helemaal vrij bij een counter en kon de 3-1 binnenschieten.

 Door de zege staat Twente nu bovenaan. Het heeft 24 punten uit 8 wedstrijden. Ajax heeft evenveel punten, maar heeft een wedstrijd meer gespeeld.

 PSV Vrouwen winnen van Feyenoord
Er was nog een topper vandaag in de Azerion Vrouwen Eredivisie. De vrouwen van PSV wonnen met 3-1 van de Feyenoord vrouwen. Zera Hulswit scoorde twee keer en Inessa Kaagman maakte er een. Voor Feyenoord scoorde Maxime Bennink.

 PSV klimt nu over Feyenoord heen op de stand. PSV staat op plek 5 met 13 punten uit 8 wedstrijden. Feyenoord heeft evenveel punten uit evenveel wedstrijden, maar het doelsaldo van de Rotterdammers is slechter.

 Een samenvatting van de wedstrijd tussen PSV Vrouwen en Feyenoord Vrouwen, gespeeld op 27 november 2022.

###

"
43;637661;FC Dordrecht;Willem II;DOR;WIL;2;2;2022-11-20Z;2022-23 Keuken Kampioen Divisie;De Leeuw redt punt voor tegenvallend Willem II in Dordrecht;"In een stormachtig Dordrecht speelde het Willem II van Kevin Hofland een teleurstellende wedstrijd, maar kon Michael de Leeuw een punt redden voor de Tilburgers: het werd 2-2.

 Sterk begin
De Tilburgers begonnen desondanks sterk aan de wedstrijd aan de Krommedijk. Een goede aanval werd door Max Svensson prima afgewerkt: 0-1. Er werd hem geen strobreed in de weg gelegd en stifte de bal over doelman Liam Bossin heen. Je zou denken dat zo'n start helpt in de daaropvolgende minuten, maar daarvan was allebehalve sprake bij Willem II.

 Sterker nog: er was sprake van een totale ineenstorting van de ploeg van Kevin Hofland. In een koud, stormachtig en regenachtig Dordrecht viel er in het daaropvolgende kwartier niets te genieten in Noord-Holland. Toch was het goed dat de thuissupporters bleven zitten: na achttien minuten was het Samuele Longo die de gelijkmaker voor zijn rekening nam. Helemaal uit het niets kwam het niet, de thuisploeg werd langzaamaan wat sterker en Willem II zakte in.

 FC Dordrecht op voorsprong
De gelijkmaker maakte het elftal van Michele Santoni sterker en Willem II kreeg het alleen maar lastiger. Al meerdere malen maakte Aliou Baldé het de defensie van de Tilburgers lastig, Het was dan ook Baldé die een strafschop versierde na een halfuur spelen. Na een goede slalom werd de aanvaller neergehaald door Matthias Verreth. Baldé ging zelf achter de bal staan en schoot - ondanks dat Kostas Lamprou nog aan de bal zat - de verdiende 2-1 voorsprong binnen voor FC Dordrecht.

 Ook na rust werd door de uitsupporters meerdere malen 'voetballen, voetballen' gescandeerd. Willem II werd wel wat beter en was op zoek naar de gelijkmaker. Desondanks was het zo nu en dan ook oppassen achterin: de Dordtenaren kwamen er zo nu en dan gevaarlijk uit. Na 72 minuten kwam De Leeuw in het veld en hij was meermaals gevaarlijk en dat leverde dan al snel de gelijkmaker op: 2-2.

 Veel meer verdiende de Tilburgers ook niet, ondanks dat het elftal van Hofland wat opportunistischer begon te spelen. Met een punt schieten zowel FC Dordrecht als Willen II weinig op.

###

"
44;637657;Helmond Sport;De Graafschap;HEL;GRA;0;2;2022-11-18Z;2022-23 Keuken Kampioen Divisie;De Graafschap dankzij bliksemstart eenvoudig langs Helmond Sport;"De Graafschap heeft Helmond Sport vrijdag met 0-2 verslagen. De club uit Doetinchem beleefde een eenvoudige avond, want het verschil was al snel gemaakt. Door de overwinning klimt De Graafschap van de veertiende naar de elfde plaats in de Keuken Kampioen Divisie.

 De Superboeren kwamen al binnen vijf minuten op voorsprong door een goal van Camiel Neghli. Hij reageerde attent op een lange bal en ging om de uitkomende Mike Havekotte heen. De Helmond-doelman kwam te laat, waardoor Neghli vrij eenvoudig kon binnenschieten. Een paar minuten later was het weer raak voor De Graafschap. Mees Kaandorp schoot Helmond nog dieper in de problemen. Daarna bleef de schade beperkt voor de thuisploeg, want bij rust stond nog steeds de 0-2 stand op het scorebord.

 In de tweede helft werd het niet spannend meer. De Graafschap kwam niet meer in de problemen, omdat Helmond Sport weinig had in te brengen. Andersom lukte het De Superboeren ook niet echt meer om een vuist te maken. Zo hobbelde de wedstrijd naar het einde en bleef de stand onveranderd.

 Zoals benoemd maakt De Graafschap een sprongetje op de ranglijst. De ploeg van Adrie Poldervaart heeft weer zicht op het linkerrijtje. Helmond Sport blijft achter in de kelder van de Keuken Kampioen Divisie. De club staat met vijftien punten op de negentiende plaats.

###

"
45;637656;FC Eindhoven;Telstar;EIN;TEL;3;0;2022-11-18Z;2022-23 Keuken Kampioen Divisie;Eindhoven sluit aan bij top drie na zege op Telstar;"FC Eindhoven heeft vrijdagavond een 3-0 overwinning geboekt op Telstar. De ploeg van Rob Penders stond lang op 1-0, maar liep in de slotfase nog ver weg bij de bezoekers uit Velsen-Zuid. Door de zege nadert Eindhoven de nummer drie MVV tot op een punt.

 Brian de Keersmaecker opende de score al vroeg met een dropkick. Hij scoorde in de elfde minuut voor het eerst in iets meer dan een jaar. Telstar-doelman Ronald Koeman Jr. ging niet vrijuit. Hij liet de bal onder zich doorgaan, waardoor zijn ploeg op achterstand kwam. Na de 1-0 was het met name FC Eindhoven dat bleef aandringen, maar tot hele grote kansen leidde dit niet. Telstar begon kort voor rust wat meer naar voren te drukken, maar maakte het doelman Nigel Bertrams niet erg moeilijk.

 In de tweede helft bleef het lang bij 1-0, maar in de 88ste minuut verdubbelde Eindhoven de score. Evan Rottier veroverde de bal en zette daarna Jasper Dahlhaus alleen voor de keeper. Die schoof op zijn beurt erg koel binnen. In de blessuretijd was het Rottier zelf die de eindstand op 3-0 bepaalde met de mooiste goal van de avond.

 Aansluiting met top drie
Met de overwinning verstevigt Eindhoven de vierde plaats in de Keuken Kampioen Divisie. De ploeg van Rob Penders heeft nu 29 punten en sluit daarmee aan bij de nummer drie MVV. Die club staat op dertig punten. De gehele top drie moet nog in actie komen, dus de achterstand op de top kan er binnen de korste keren zomaar weer anders uitzien.

###

"
46;637655;Jong AZ;Jong Ajax;JAZ;JAJ;1;1;2022-11-17Z;2022-23 Keuken Kampioen Divisie;Jong AZ en Jong Ajax spelen gelijk in voorzichtig duel;"Jong AZ en Jong Ajax hebben de laatste wedstrijd voor een korte winterstop gelijkgespeeld. Beide teams speelden erg voorzichtig en durfden weinig risico te nemen. Jong Ajax leek lange tijd nog te winnen door een mooie goal van Christian Rasmussen, maar een penalty van AZ in de slotfase trok de stand weer gelijk.

 In de eerste helft gebeurde er eigenlijk weinig merkwaardigs. Lange tijd leek de wedstrijd zich op een dood spoor te begeven en ontstonden er aan beide kanten weinig tot geen mogelijkheden. Zo'n pot kan vaak alleen doorbroken worden door een geniale opleving of een behoorlijke fout. Ook in Alkmaar was dat exact het geval. Rasmussen kreeg de bal buiten de zestien voor zijn voeten en bedacht zich geen moment. Met een heerlijk afdraaiend schot passeerde hij doelman Sem Westerveld voor de voorsprong vlak voor rust.

 In de tweede helft ging het niet veel beter en bleven beide ploegen zeer voorzichtig voetballen. Pas halverwege het tweede gedeelte was er weer wat opleving. Bij een halve redding van Ajax-doelman Tom de Graaff volgde er een grote kans voor AZ, maar de rebound belandde op de lat. Daarna leek de poort in de verdediging van de Ajax-defensie geopend en ontstonden er meer kansen voor AZ, dat nadrukkelijk opzoek was naar de gelijkmaker. Mede door een geweldige redding van De Graaff bleef Ajax overeind.

 De grootste kans voor AZ volgde in de slotfase. Door een domme overtreding van Donny Warmerdam kon scheidsrechter Clay Ruperti niet anders dan de bal op de stip te leggen. Damienus Reverson bleef vervolgens erg rustig en stuurde de doelman de verkeerde kant op voor de gelijkmaker. In de absolute slotfase gingen beide ploegen dan toch nog vol voor de winst, waarbij de grootste mogelijkheden voor AZ waren, maar geen van beide wist echt gevaarlijk te worden.

 Daarmee bleef de stand gelijk en blijft Jong AZ meedoen in de subtop, terwijl Jong Ajax in de middenmoot bungelt en nog niet de aansluiting vindt.

###

"
47;637654;Jong PSV;Jong FC Utrecht;JPS;JUT;2;1;2022-11-17Z;2022-23 Keuken Kampioen Divisie;Invaller Antonisse schiet Jong PSV langs Jong Utrecht;"Jong PSV heeft in eigen huis de laatste wedstrijd voor een korte winterstop weten te winnen van Jong Utrecht. Door twee doelpunten van invaller Jeremy Antonisse werd het 2-1, nadat Jong Utrecht in de eerste helft nog op voorsprong kwam via Derensili Fernandes. Het betekende een gestolen overwinning, nadat Jong Utrecht in de eerste helft de sterkere ploeg was, maar zichzelf vergat te belonen.

 Al in de eerste twintig minuten van de wedstrijd ontstonden er voldoende mogelijkheden voor Jong Utrecht om op voorsprong te komen, maar het wilde maar niet lukken. In de 21ste minuut volgde dan toch het doelpunt dat niet uit kon blijven. Al kwam ook het doelpunt tot stand uit een rebound op een gemiste kans. Derensili Fernandes schoot gemakkelijk raak nadat PSV-verdediger Fedde Leysen de bal nog van de lijn had gehaald op het schot van Utrecht-spits Mees Rijks.

 Na de goal hield het wedstrijdbeeld tot aan de rust dezelfde vorm aan, maar doordat de Domstedelingen zichzelf niet wisten te belonen stond ook bij rust nog altijd maar een 0-1 tussenstand op het bord. Dat gaf Adil Ramzi, trainer van de tweede ploeg van de Eindhovenaren, de kans om wat tactische wijzigingen door te voeren en dat leek enigszins te helpen. In de tweede helft ontstonden namelijk bijna geen kansen meer. Daarmee lukte het Jong Utrecht niet om verder uit te lopen, maar kwam ook PSV zelf niet aan de gelijkmaker.

 Die kansen komen er uiteindelijk wel na een nieuwe omzetting van Ramzi. In de 68ste minuut brengt hij de jonge Antonisse op linksbuiten in en die is meteen gevaarlijk. Waar zijn eerste kans er nog niet gelijk in gaat is het vier minuten na zijn invallen wel raak. Een kort genomen corner werd teruggelegd op de rand van het strafschopgebied en de invaller schoot fantastisch raak.

 Na de gelijkmaker gingen beide ploegen op zoek naar de overwinning, maar geen van beiden kwamen dichtbij genoeg. In de slotfase kwam Jong Utrecht nog heel dichtbij via Rijks, maar de bal ging over. In de tegenaanval viel de winnende goal alsnog. Opnieuw schoot gouden wissel Antonisse geweldig raak, dit keer na een voorzet van de mee opgelopen Dennis Vos.

 Het betekende de winnende goal voor Jong PSV dat weer aansluit bij de middenmoot, terwijl Jong Utrecht onderaan de Keuken Kampioen Divisie blijft bungelen.

###

"
48;654685;Nederland;Denemarken;NED;DEN;2;0;2022-11-15Z;2022 Women's International Friendly;Oranjevrouwen verslaan na Costa Rica ook Denemarken zonder moeite;"De Oranjevrouwen hebben ook de tweede oefenwedstrijd in de huidige interlandperiode gewonnen. Nadat afgelopen vrijdag Costa Rica al met 4-0 werd verslagen won de ploeg van bondscoach Andries Jonker nu van Denemarken met 2-0.

 De wedstrijd kwam wat moeizaam op gang en in de eerste twintig minuten werden geen echt grote kansen gecreëerd. Niet voor het eerst was er een spelhervatting van Sherida Spitse voor nodig om de wedstrijd open te breken. Een vrije trap vanaf de rechter zijkant viel wat gelukkig via het been van Dominique Janssen in het Deense doel. Het was voor Janssen haar tweede doelpunt deze week, tegen Costa Rica maakte ze de 2-0.

 Beerensteyn beslissend 
Daarna werd het elftal van Jonker sterker en sterker, een volgende vrije trap van Spitse knalde tegen de lat, en ook Lineth Beerensteyn was dichtbij een treffer, maar de spits van Juventus schoot in de handen van de Deense keeper Christensen. Tien minuten na rust was het wel raak voor Beerensteyn. De Haagse spits ontsnapte aan de Deense verdediging, en na een mooie kapbeweging schoof ze de bal in de hoek.

###

"
49;637644;Almere City FC;FC Dordrecht;ALM;DOR;2;1;2022-11-13Z;2022-23 Keuken Kampioen Divisie;Almere City in slotfase langs Dordrecht;"Almere City heeft in de slotfase FC Dordrecht van zich af weten te schudden. De ploeg van Alex Pastoor besliste pas in de 84e minuut het duel en won met 2-1.

 Het onderonsje in Almere begon flitsend met een vroege voorsprong voor de thuisploeg. In de tweede minuut kon middenvelder Stije Resink Almere al op voorsprong schieten, maar lang konden ze er niet van genieten.

 Twee minuten later, in de vierde minuut, kreeg FC Dordrecht vanaf elf meter de kans op de gelijkmaker. Italiaan Samuele Longo schoot vanaf de strafschopstip raak.

 Lange tijd stond het 1-1 in het Yanmar stadion, tot dat Anthony Limbombe vier minuten voor tijd de winnende maakte voor Almere.

 Dordrecht, dat de bal vooral aan Almere liet en op de counter probeerde uit te breken, hield daardoor geen punt over aan de wedstrijd en blijft steken op de 18e plaats. Almere stijgt door de overwinning naar de vijfde plaats in de Keuken Kampioen Divisie.

###

"
50;637647;Roda JC Kerkrade;Helmond Sport;RJC;HEL;0;1;2022-11-12Z;2022-23 Keuken Kampioen Divisie;Roda vergeet zichzelf te belonen en ziet Helmond enige doelpunt maken;"Roda JC heeft zichzelf geen goede dienst bewezen door in eigen huis met 1-0 te verliezen van Helmond Sport. De ploeg van Jurgen Streppel had het betere van het spel en had mogelijkheden genoeg, maar zag Helmond het enige doelpunt in de wedstrijd maken.

 De eerste helft was duidelijk voor Roda JC, dat kansen kreeg om de score te open. De eerste tien minuten van de tweede helft gaven hetzelfde beeld, maar toch kwamen de mannen uit Helmond op voorsprong. Martijn Kaars wist op aangeven van Elmo Lieftink te scoren en de sfeer in het Parkstadion Limburg stadion werd er niet beter op.

 De reacties van Tim Bakens, Tom Beugelsdijk, Jurgen Streppel en Dylan Vente na Roda JC - Helmond Sport.

 De mogelijkheden bleven komen voor Roda, dat meer verdiende dan de 1-0 nederlaag. Het lukte de ploeg van Streppel maar niet om de kansen om te zetten in doelpunte en keek aan het einde van de wedstrijd nog steeds tegen de hatelijke 0 aan op het scorebord. Roda deed zichzelf te kort en moet genoegen nemen met de negende plek na het verlies tegen de huidige nummer 19 van de Keuken Kampioen Divisie.

###

"
51;654684;Nederland;Costa Rica;NED;CRC;4;0;2022-11-11Z;2022 Women's International Friendly;Oranjevrouwen gemakkelijk langs Costa Rica;"De Oranjevrouwen hebben de oefenwedstrijd tegen Costa Rica in de Galgenwaard met 4-0 gewonnen. Het duel werd gespeeld in aanloop naar het WK in de zomer van 2023.

 Bondscoach Andries Jonker heeft Vivianne Miedema en Jill Roord deze oefenperiode vrij gegeven en ook Lieke Martens kwam vanwege een blessure niet in actie. Jonker koos net als het vorige oefenduel voor een 532 formatie. Dat experiment verliep vorige maand tegen Noorwegen (0-2) zo slecht, dat de bondscoach al na amper een half uur spelen teruggreep op het vertrouwde 4-3-3.

 Prijsschieten vlak voor rust
De Oranjevrouwen kwamen na een klein kwartier op voorsprong. Daniëlle van de Donk, aanvoerder bij afwezigheid van Miedema en Spitse, kopte de openingstreffer binnen uit een hoekschop.

 Oranje domineerde en kreeg eigenlijk geen kans tegen. Vlak voor rust werd het overwicht ook uitgedrukt in de score. In de 42ste minuut schoot Dominique Janssen raak uit een corner en nog geen twee minuten later maakte Fenna Kalma met een aardig wat mazzel de 3-0. In de blessuretijd van de eerste helft vergrootte Esmee Brugts, spelend als wingback, de marge naar vier.

 In de rust wisselde Jonker drie keer en kwamen Spitse, Bayings en Wilms in het veld voor Groenen, Van de Donk en Wilms. Net als in de eerste helft had Costa Rica, nummer 37 van de wereldranglijst, werkelijk niks in te brengen. De Oranjevrouwen kregen nog genoeg kansen maar wisten de score niet te vergroten.

 De ploeg van Andries Jonker oefent dinsdag nog tegen Denemarken. Die wedstrijd is om 20:00 uur live te zien op ESPN. De voorbeschouwing begint om half acht.

###

"
52;647739;Feyenoord Rotterdam;Ajax Vrouwen;FEY;AJA;0;4;2022-11-06Z;2022-23 Vrouwen Eredivisie, Regulier seizoen;Hoekstra en Leuchter schieten Ajax ruim langs Feyenoord in vrouwen-Klassieker;"Ajax heeft hard uitgehaald in de vrouwen-Klassieker tegen Feyenoord. Op Varkenoord eindigde het duel in 0-4.

 Vorig seizoen verloor Ajax nog met pijnlijke cijfers in de allereerste vrouwen-Klassieker bij Feyenoord, want het werd destijds 4-1. Zondagmiddag waren de rollen dus omgedraaid. Ajax was de betere ploeg en liep met name in de tweede helft weg bij Feyenoord.

 Kort voor rust opende Tiny Hoekstra de score. Een schot van Romée Leuchter werd niet goed verwerkt door Feyenoord-keepster Jacintha Weimar, waardoor Hoekstra in de rebound makkelijk kon binnenschuiven. Leuchter kwam in de tweede helft zelf ook nog op het scorebord. Ze scoorde in de 53e minuut. Vier minuten later maakte Hoekstra haar tweede van de wedstrijd. Zo liep Ajax binnen mum van tijd weg bij de ploeg uit Rotterdam. In blessuretijd werd het nog 0-4 door een eigen doelpunt van Isa Kagenaar.

 Door de overwinning gaat Ajax aan de leiding in de Azerion Vrouwen Eredivisie. Nummer twee FC Twente heeft een wedstrijd minder gespeeld en kan bij een overwinning op basis van doelsaldo weer over Ajax heen.

###

"
53;637306;Fortuna Sittard;FC Emmen;FOR;EMM;0;1;2022-11-05Z;2022-23 Eredivisie, Regulier seizoen;Verloste Zivkovic schenkt Emmen drie punten in Sittard;"FC Emmen heeft een belangrijke zege geboekt op bezoek bij Fortuna Sittard. Richairo Zivkovic werd met zijn eerste Eredivisie-treffer dit seizoen de matchwinnaar voor de Drentenaren. Door de overwinning klimt Emmen voorlopig over Cambuur heen naar de zestiende plek.

 Fortuna Sittard en Emmen legden beiden ongelooflijk veel energie in de wedstrijd, maar dat leverde geen grote kansen op. Het spel was onrustig. Er werden veel fouten gemaakt, wat het tempo in de wedstrijd ten goede kwam, maar funest was voor het aantal doelrijpe kansen. De vervanger van de geschorste Burak Yilmaz, Paul Gladon, was met een schot in het zijnet het dichtst bij. De brilstand bij rust was een juiste afspiegeling. Het was de elfde keer dat Emmen niet tot scoren kwam in de eerste helft.

 Zivkovic eindelijk van de nul af
Richairo Zivkovic had sinds zijn komst naar Emmen pas één doelpunt gemaakt en dat was ook nog eens in de beker tegen de amateurs van ADO’20. In zijn dertiende Eredivisie-wedstrijd voor de Emmenaren was het eindelijk raak. Na bijna een uur spelen ontsnapte Zivkovic en schoot hij vanuit een moeilijke hoek zijn ploeg op voorsprong. Emmen dacht nog dichter bij de eerste uitoverwinning van het seizoen te komen nadat Mohamed Bouchouari de 0-2 binnenschoot. De rechtsback deed dat echter vanuit buitenspelpositie, waardoor Emmen met een minimale marge de slotfase inging.

 Een slotfase die vooral frustrerend was voor de thuisploeg. Fortuna wist er geen serieus slotoffensief uit te persen en liep tegen onnodige gele kaarten aan voor Rodigro Guth en Dogan Erdogan.

###

"
54;652763;Feyenoord;Lazio;FEY;LAZ;1;0;2022-11-03Z;2022-23 UEFA Europa League, Groepsfase;Feyenoord wint van Lazio en ziet droomscenario werkelijkheid worden;"Feyenoord is door naar de achtste finale van de Europa League. De Rotterdammers wonnen in eigen huis met 1-0 van Lazio door een doelpunt van Santiago Gimenez. Doordat FC Midtjylland op eigen veld met 2-0 wist te winnen van Sturm Graz, eindigt de ploeg van Arne Slot als eerste in Groep F en is het in een keer door.

 Voor de wedstrijd kon het nog alle kanten op. Feyenoord kon nog eerste, tweede, derde en vierde worden in groep F van de Europa League.

 De wedstrijd in De Kuip begon nog moeizaam voor Feyenoord. Al in de derde minuut ging Dávid Hancko in de fout. Lazio-aanvaller Felipe Anderson profiteerde bijna, maar schoot via Justin Bijlow op de lat. Aan de andere kant was Igor Paixão dicht bij een treffer, maar hij vond Ivan Provedel op zijn pad. In het restant van de eerste helft moest Bijlow nog wel een aantal keer optreden, maar echt grote kansen werden er niet meer gecreëerd.

 Gouden wissels 
Door de 0-0 ruststand in Rotterdam en een 1-0 voorsprong voor Midtjylland in Denemarken, was Feyenoord na 45 minuten virtueel klaar in Europa. Slot zal het ongetwijfeld hebben geroepen in de kleedkamer, want Feyenoord begon beter aan de tweede helft dan Lazio. Paixão was vlak na rust weer gevaarlijk, maar schoot in het zijnet.

 In de 63ste minuut besloot Slot in te grijpen. Hij bracht Santiago Gimenez in plaats van Danilo. Die wissel bleek al snel een gouden te zijn. Een minuut na zijn invalbeurt werd Gimenez aangespeeld door een andere invaller, Quilindschy Hartman. De Mexicaan nam de bal niet goed mee, maar door een chaotische situatie voor de goal van Lazio kwam de bal alsnog bij Gimenez terecht. Hij kon de bal in het lege doel schuiven: 1-0.

 Feyenoord kreeg de smaak te pakken want vlak daarna schoot aanvoerder Orkun Kokcü van afstand op de paal. In een hectische slotfase voetbalde Feyenoord de wedstrijd bijna op z'n Italiaans uit. Vele opstootjes, overtredingen en irritaties zorgden ervoor dat er nog nauwelijks werd gevoetbald.

 Lazio was niet bij machte om in de hectiek tot uitgespeelde kansen te komen. Het bleef daarom bij 1-0 en de Italianen eindigden de wedstrijd tot overmaat van ramp nog met 10 man. Het jonge talent Luka Romero was zijn emoties niet de baas en kreeg twee keer geel in een minuut. Lazio eindigt door het verlies als derde in de groep en gaat naar de Conference League.

###

"
55;652777;Bodo/Glimt;PSV;BODO;PSV;1;2;2022-11-03Z;2022-23 UEFA Europa League, Groepsfase;PSV wint in Noorwegen, maar eindigt tweede in de groep;"PSV heeft in Noorwegen met 0-2 gewonnen van FK Bodø/Glimt. In navolging van Feyenoord en AZ wilden ook de Eindhovenaren groepswinst behalen. Daarvoor was het wel afhankelijk van het resultaat op het andere veld. Doordat ook Arsenal zijn sportieve plicht deed tegen FC Zürich, eindigde PSV tweede in de groep en plaatste het zich voor de laatste 32 van de Europa League.

 Ondanks de vele wisselspelers in de basis van PSV begon de ploeg uit Eindhoven toch goed. Al in de eerste minuut kreeg Guus Til de kans op de 0-1, maar wist deze niet te verzilveren. Daarna ging de spanning al snel liggen. Op het kunstgras van Bodo/Glimt kwamen beiden ploegen lange niet verder dan enkele speldenprikjes op het doel van de tegenstander. Dat er na ruim een half uur spelen alsnog een voorsprong voor PSV op het bord stond, kwam dan ook uit de lucht vallen. Uit een corner wist Luuk de Jong de bal op goal te koppen, maar Ki-Jana Hoever veranderde de bal van richting. Doordat hij de bal op het hoofd van Alfons Sampsted kopte verdween de bal alsnog in het doel van de Noren.

 Ook na de 0-1 vielen beide ploegen, die op dit moment vooral afhankelijk waren van de andere uitslag in de groep, weer behoorlijk terug en liep de eerste helft ook rustig op zijn eind. De tweede helft begon op dezelfde wijze, al viel het doelpunt nu een stuk sneller. Opnieuw was er een hoekschop voor nodig om het doelpunt tot stand te laten komen. Bij een corner voor de Noren brak PSV met de razendsnelle Anwar el Ghazi en Johan Bakayoko uit. El Ghazi had oog voor zijn ploeggenoot en die schoot in de 52ste minuut de 0-2 binnen.

 Pas na de 0-2 begon de wedstrijd meer op en neer te golven met kansjes over en weer. In de 65ste minuut volgde de eerste echt grote kans, nadat PSV opnieuw vrije doortocht kreeg op de helft van de tegenstander, maar Noni Madueke schoot oog in oog met doelman Nikita Haikin recht op de Rus af. Net als de eerste helft liep deze wedstrijd traag op zijn eind, zonder grote kansen of spanning. In de laatste minuut van de blessuretijd wist Bodø/Glimt toch nog te scoren, maar de 1-2 was het laatste dat er mocht gebeuren en kwam te laat om PSV nog in de problemen te brengen.

 Door de 1-0 overwinning van Arsenal op Zürich eindigt PSV op de tweede plaats in de groep en gaan ze naar de laatste 32 van de Europa League. Intussen gaat Bodø/Glimt met een derde plaats de Conference League in. Daarmee zullen beide ploegen tevreden zijn met de afloop van de avond.

###

"
56;652862;AZ;SC Dnipro-1;AZ;DNP;2;1;2022-11-03Z;2022-23 UEFA Europa Conference League, Groepsfase;AZ verslaat Dnipro-1 en wordt groepswinnaar in Conference League;"AZ heeft de laatste groepswedstrijd in de Conference League met 2-1 gewonnen van het Oekraïense SC Dnipro-1. De Alkmaarse doelpunten werden gemaakt door Jens Odgaard en Vangelis Pavlidis.

 Na zeven minuten was het al raak voor de thuisclub. Odgaard kopte een puntgave voorzet van Jesper Karlsson van dichtbij binnen. Vervolgens zetten de Oekraïners aan, wat resulteerde in twee grote kansen op rij, maar twee keer kon keeper Hobie Verhulst redding brengen.

 Na een klein half uur was het weer Karlsson die voor gevaar zorgde. De Zweed dribbelde vanaf links naar binnen om de bal perfect op het hoofd van Sam Beukema te leggen, die kreeg de bal in twee instanties niet langs de sterke doelman Max Walef. AZ speelde vervolgens slordig waardoor de bezoekers steeds vaker voor het doel van Verhulst opdoken. Vijf minuten voor rust leverde dat de gelijkmaker voor Dnipro op. Spits Artem Dovbyk kon van dichtbij een voorzet binnentikken.

 Groepswinst
Na rust kwam Vangelis Pavlidis in de ploeg voor Maxim Dekker. Binnen een halve minuut kon de Griek zijn invalbeurt al verzilveren na geklungel in de Oekraïense verdediging, maar de spits schoot rakelings naast. Vlak voor tijd was het wel raak voor de spits, die een mooie voorzet van Yukinari Sugawara binnenkopte. Door de overwinning wist AZ de eerste plaats in de groep te behouden. Door de groepswinst ontlopen de Alkmaarders de tussenronde van de Conference League.

###

"
57;652671;Rangers;Ajax;RAN;AJA;1;3;2022-11-01Z;2022-23 UEFA Champions League, Groepsfase;Ajax met speels gemak naar tussenronde in Europa League;"Ajax heeft de Champions League-campagne afgesloten met een 1-3 overwinning op Rangers. Het ticket voor de tussenronde in de Europa League kwam geen enkel moment in gevaar op Ibrox. Steven Berghuis, Mohammed Kudus en Francisco Conceição maakten de doelpunten voor Ajax, James Tavernier redde de eer voor Rangers. Voor Giovanni van Bronckhorst komt de nederlaag extra hard aan. Zijn ploeg neemt een bedenkelijk record over van Dinamo Zagreb.

 Een dominant Ajax, met Owen Wijndal op de plek van Daley Blind en Kudus in plaats van Brian Brobbey, deelde in de eerste helft de lakens uit. Vooral de rol van Wijndal was opvallend. De linksback greep zijn kans. Hij was bij de vroege openingstreffer van Steven Berghuis belangrijk met de voorassist. Berghuis kon afwerken nadat Kudus de bal voor hem had klaargelegd. Voor het half uur stond het 0-2 en daar was Wijndal opnieuw bij betrokken.

 Dit keer was hij met een uiterste krachtsinspanning aangever voor het doelpunt van Kudus. De opleving van Wijndal aan de linkerkant van Ajax kreeg vlak voor rust een abrupt einde. Hij kwam hard in aanraking met de boarding na een luchtduel met Fashion Sakala Junior en kon het duel niet vervolgen. Devyne Rensch kwam voor hem binnen de lijnen. Het was een smetje op een verder perfect verlopen helft voor de Amsterdammers.

 Een beslissing van het duel leek al vroeg in de tweede helft in de maak. Rensch brak door aan de linkerkant, bediende de vrijstaande Kudus op maat, maar de Ghanees stond met een voetje buitenspel waardoor zijn tweede treffer van de avond geen doorgang vond. Na dat moment zakte spelniveau en was het voor Ajax zaak om Rangers niet terug in de wedstrijd te laten komen. De ploeg van Van Bronckhorst was echter niet bij machte om grote kansen af te dwingen.

 Geknoei van Remko Pasveer leverde voor Morelos dé kans op voor de aansluitingstreffer, maar de Colombiaan schoof de bal naast. De 2-1 kwam er vier minuten voor het einde alsnog. Vanaf de stip maakte James Tavernier - die mocht aanleggen nadat Edson Alvarez een overtreding had gemaakt - geen fout. Francisco Conceição bepaalde luttele momenten later de eindstand op 1-3 na een pass van Dusan Tadic.

 Van Bronckhorsts Rangers slechtste ooit in Champions League
De nederlaag tegen Ajax is voor Rangers extra pijnlijk. De Schotten hebben alle groepswedstrijden verloren en zijn met 22 tegendoelpunten en twee doelpunten voor zelfs het slechtstpresterende team ooit in de Champions League. Ze nemen dit negatieve record over van Dinamo Zagreb. In het seizoen 2011/'12 sloten de Kroaten de groepsfase puntloos af zonder punten en met een doelsaldo van -19.

 Ajax maakt zich op voor tussenronde
Ajax moet na de winterstop een tweeluik spelen om de achtste finale van de Europa League te bereiken. Daarin treft Ajax een nummer twee uit een Europa League-poule. Van alle poules is nog geen enkele club zeker van de tweede plek.

###

"
58;637633;Jong Ajax;Willem II;JAJ;WIL;1;2;;2022-23 Keuken Kampioen Divisie;Willem II boekt belangrijke zege op uitgekleed Jong Ajax;
59;647732;VV Alkmaar Vrouwen;Ajax Vrouwen;ALK;AJA;1;6;;2022-23 Vrouwen Eredivisie, Regulier seizoen;Ajax Vrouwen behoudt perfecte score ook tegen VV Alkmaar;
60;637301;sc Heerenveen;FC Utrecht;HEE;UTR;1;2;;2022-23 Eredivisie, Regulier seizoen;Schitterende doelpunten bezorgen FC Utrecht drie punten in Heerenveen;
61;652761;SK Sturm Graz;Feyenoord;STG;FEY;1;0;;2022-23 UEFA Europa League, Groepsfase;Feyenoord doet slechte zaken in Oostenrijk en verliest wedstrijd met twee gezichten;
62;652750;PSV;Arsenal;PSV;ARS;2;0;;2022-23 UEFA Europa League, Groepsfase;Invaller Luuk de Jong helpt PSV langs Arsenal op weg naar Europese overwintering;
63;652847;FC Vaduz;AZ;FCVA;AZ;1;2;;2022-23 UEFA Europa Conference League, Groepsfase;AZ stelt Europese overwintering veilig door moeizame overwinning tegen FC Vaduz;
64;652662;Ajax;Liverpool;AJA;LIV;0;3;;2022-23 UEFA Champions League, Groepsfase;Ajax klaar in Champions League na zeperd tegen Liverpool;
65;652711;Arsenal;PSV;ARS;PSV;1;0;;2022-23 UEFA Europa League, Groepsfase;PSV strijdend ten onder bij Arsenal;
66;654274;Sportlust '46;FC Utrecht;S46;UTR;0;3;;2022-23 KNVB Beker, Eerste ronde;Doelpunten Van de Streek en Klaiber bezorgen FC Utrecht eenvoudige bekeravond;
67;654267;N.E.C.;Fortuna Sittard;N.E.C.;FOR;3;2;;2022-23 KNVB Beker, Eerste ronde;N.E.C. bekert verder ten koste van Fortuna Sittard;
68;654257;FC Dordrecht;FC Groningen;DOR;GRO;0;3;;2022-23 KNVB Beker, Eerste ronde;Groningen bekert eenvoudig verder dankzij dubbelslag Kasanwirjo;
69;654271;Roda JC Kerkrade;Heracles Almelo;RJC;HER;2;2;;2022-23 KNVB Beker, Eerste ronde;Heracles knikkert Roda JC na strafschoppen uit bekertoernooi;
70;654258;FC Eindhoven;Willem II;EIN;WIL;1;0;;2022-23 KNVB Beker, Eerste ronde;Razendsnelle treffer Kökcü helpt Eindhoven aan bekerzege in Brabantse burenruzie;
71;652734;Feyenoord;FC Midtjylland;FEY;MID;2;2;;2022-23 UEFA Europa League, Groepsfase;Feyenoord krijgt Midtjylland niet op de knieën;
72;652742;PSV;FC Zürich;PSV;ZUR;5;0;;2022-23 UEFA Europa League, Groepsfase;PSV heeft geen kind aan Zürich en maakt er opnieuw vijf;
75;654028;Nederland;Noorwegen;NED;NOR;0;2;;2022 Women's International Friendly;Oranjevrouwen onderuit in teleurstellend oefenduel met Noorwegen;
76;637273;Feyenoord;FC Twente;FEY;TWE;2;0;;2022-23 Eredivisie, Regulier seizoen;Feyenoord houdt aansluiting met top na overwinning op tien van Twente;
77;637271;sc Heerenveen;PSV;HEE;PSV;0;1;;2022-23 Eredivisie, Regulier seizoen;Gakpo schiet PSV naar eerste overwinning in Heerenveen sinds 2011;
78;637270;Sparta Rotterdam;FC Emmen;SPA;EMM;3;1;;2022-23 Eredivisie, Regulier seizoen;Sparta meldt zich na overwinning op Emmen in subtop;
79;652719;Omonia Nicosia;Manchester United;OMON;MAN;2;3;;2022-23 UEFA Europa League, Groepsfase;Rashford leidt benauwde zege United in op Cyprus;
80;652726;FC Midtjylland;Feyenoord;MID;FEY;2;2;;2022-23 UEFA Europa League, Groepsfase;Feyenoord geeft comfortabele voorsprong in slotfase weg tegen Midtjylland;
81;652822;AZ;Apollon Limassol;AZ;APL;3;2;;2022-23 UEFA Europa Conference League, Groepsfase;Karlsson kopt AZ bij Europese rentree langs stugge Cyprioten;
82;652717;FC Zürich;PSV;ZUR;PSV;1;5;;2022-23 UEFA Europa League, Groepsfase;Denderende start levert PSV eenvoudige overwinning in Zürich op;
83;652620;Ajax;Napoli;AJA;NAP;1;6;;2022-23 UEFA Champions League, Groepsfase;Superieur Napoli dompelt dolend Ajax in crisis op historische avond;
84;652594;Ajax;Rangers;AJA;RAN;4;0;2022-09-07Z;2022-23 UEFA Champions League, Groepsfase;Ajax begint Champions League met eenvoudige zege op Rangers FC;"Ajax heeft de eerste Champions League wedstrijd van het seizoen eenvoudig gewonnen. In de Johan Cruijff Arena werd het Schotse Rangers FC van Giovanni van Bronckhorst met 4-0 verslagen.

 Na zeventien minuten kwamen de Amsterdammers al op voorsprong. Edson Álvarez kopte een corner van Steven Berghuis in alle vrijheid binnen. Na het doelpunt was Ajax heer en meester en was het wachten op de tweede treffer. Nadat Dušan Tadić en Devyne Rensch al dichtbij waren, was het na 32 minuten raak. Een schot van Berghuis werd door James Sands van richting veranderd.

 Het moment van Kudus
Twee minuten later was het de beurt aan Mohammed Kudus. De Ghanees kreeg van trainer Alfred Schreuder de voorkeur boven Brian Brobbey en betaalde dat uit met een schitterende treffer. Nadat hij zichzelf knap had vrijgespeeld van James Tavernier, knalde de aanvaller de bal via de paal in de bovenhoek. Met de 3-0 ruststand mochten de Schotse bezoekers niet klagen.

 Na rust gooide Van Bronckhorst de boel op slot achterin en deed Ajax het een kwartier lang wat rustiger aan. Na zestig minuten begon de volgende storm van de thuisclub. Kudus kwam na een geweldige solo net niet tot scoren, en Steven Bergwijn stuitte met een hard afstandsschot op doelman Jon McLaughlin. Elf minuten voor tijd was het wel raak voor Bergwijn. Na geklungel achterin bij Rangers omspeelde de buitenspeler McLaughlin, en schoof hij de bal in het lege doel.

###

"
85;624018;Hongarije;Italië;HON;ITA;0;2;2022-09-26Z;2022-24 UEFA Nations League, Groepsfase;Hongarije kan niet stunten in Boedapest: Italië naar Nations League Final Four;"Italië heeft zich ten koste van Hongarije geplaatst voor de Nations League Final Four. Het mini-toernooi, tussen de vier groepswinnaars van de hoogste divisie van de Nations League, wordt volgend jaar juni in Nederland gespeeld.

 In een uitverkochte Puskás Aréna kwamen de Italianen na 27 minuten op voorsprong. Napoli-aanvaller Giacomo Raspadori reageerde alert op de rebound na een kans voor Wilfried Gnonto, omspeelde doelman Péter Gulácsi en schoof de bal in het lege doel. Zes minuten na rust maakte Federico DiMarco er 0-2 van. De verdediger van Internazionale stond aan het eind van een schitterende Italiaanse aanvaal, en tikte een voorzet van Bryan Cristante van dichtbij binnen.

 In dezelfde groep speelde het al gedegradeerde Engeland op Wembley de interlandklassieker tegen Duitsland. Na een weinig spectaculaire eerste helft scoorden beide elftallen er in de tweede helft op los. De Duitsers kwamen vijf minuten na rust op voorsprong door een benutte strafschop van Manchester City-middenvelder İlkay Gündoğan. In de 67e minuut verdubbelde Kai Havertz van Chelsea de voorsprong. De aanvaller krulde de bal van twintig meter achter doelman Nick Pope.

 Engeland draait het om
Na de 2-0 keerde Engeland de wedstrijd binnen enkele minuten volledig om. Luke Shaw bracht zijn ploeg na 72 minuten terug in de wedstrijd, door van dichtbij de bal onder de Duitse keeper Marc-André ter Stegen te schuiven. Drie minuten later was het voormalig Vitesse-speler Mason Mount die op aangeven van Bukayo Saka vanaf de rand van het strafschopgebied Ter Stegen opnieuw passeerde.

 Tien minuten voor tijd gaf scheidsrechter Danny Makkelie voor de tweede keer een penalty, dit keer aan Engeland. Harry Kane faalde niet, en scoorde zijn 51e doelpunt voor the three lions. Hij nadert Wayne Rooney, met 53 doelpunten topscorer aller tijden voor Engeland. Vlak voor tijd bepaalde Havertz met zijn tweede doelpunt van de wedstrijd de eindstand op 3-3.

 Uitslagen UEFA Nations League dinsdag 26 september:

 Divisie A, Groep 3:

 Hongarije - Italië 0-2
Engeland - Duitsland 3-3

 Divisie B, Groep 3:

 Montenegro - Finland 0-2
Roemenië - Bosnië en Herzegovina 4-1

 Divisie C, Groep 4:

 Gibraltar - Georgië 1-2
Noord-Macedonië - Bulgarije 0-1

 Divisie D, Groep 2:

 San Marino - Estland 0-4

###

"
86;624021;Nederland;België;NED;BEL;1;0;2022-09-25Z;2022-24 UEFA Nations League, Groepsfase;Oranje slaagt voor laatste WK-test dankzij Van Dijk;"Een Derby der Lage Landen tegen de nummer twee van de FIFA-ranking als uitzwaaiduel in een competitie die ook nog ergens over gaat. Het kan verkeren. Dat Nederland minimaal won van België zal de hoofdbrekens van de bondscoach niet hebben opgelost. Het wereldkampioenschap nadert. De voorbereidingstijd is klaar. Over 57 dagen wacht Senegal.

 Zonder twijfel zullen de 128 vorige eerste helften een hoger amusementsgehalte hebben gehad dan deze 129ste editie tussen Nederland en België. Één moment voetbalkunst van Kevin De Bruyne – die met een licht boogballetje Axel Witsel voor Remko Pasveer zette – daargelaten was er niets om de rugleuning van het zitgedeelte te verlaten.

 Belangrijkste punt aan Oranje-zijde was een blessure. Steven Berghuis kampte na het duel met Polen van donderdag al met enig zeer aan de rug, na een halfuur spelen schoot het er opnieuw in. Dat hij een van de twee middenvelders achter nummer ‘tien’ Davy Klaassen was, maakte de wissel voor Cody Gakpo niet meteen de meest logische. Klaassen zakte een linie, waardoor Gakpo zich opnieuw op de plek achter de spitsen kon manifesteren.

 Geen zweetdruppels bij Courtois
Dat leidde voor rust amper tot doelpogingen van de zijde van Louis van Gaal. Vincent Janssen toonde aan over een matig rechterbeen te beschikken, Denzel Dumfries was nog te onrustig en Gakpo nam net iets te lang de tijd. Al dat soort aanvallen leidde niet tot een enkele zweetdruppel op het torso van Rode Duivel Thibaut Courtois.

 Zowel assistent-trainer Thierry Henry – die de geschorst Roberto Martínez verving - als Van Gaal besloot de tweede helft te starten met twee wissels. Tyrell Malacia en Kenneth Taylor kwamen voor Janssen en Nathan Aké, Yannick Carrasco en Charles De Ketelaere kwamen binnen de lijnen voor Michy Batshuayi en Thomas Meunier. Opnieuw zorgde dat in het eerste kwartier nauwelijks voor echt gevaar.

 Voetbalkunst van De Bruyne
Een kunststukje van De Bruyne was opnieuw het waarschuwingsmoment voor Oranje. De middenvelder van Manchester City zorgde met een stilistisch boogballetje opnieuw voor groot gevaar, nu met Amadou Onana als ontvanger. De middenvelder van Everton raakte de bal ineens uit de lucht, waarna Pasveer met een reflex zorgde dat de brilstand intact bleef.

 De persoon die op zijn 31-jarige leeftijd zijn debuut gaat maken op een eindtoernooi veranderde die brilstand. Uit een sterk aangesneden hoekschop van Gakpo was het aanvoerder Virgil van Dijk die de bal achter Courtois kopte. De Beer uit Bree zorgde vervolgens ervoor dat een 2-0 uit bleef. Genoeg voor een 1-0 voorsprong, genoeg voor een plaats in het finaletoernooi van de Nations League, dat wat allemaal pas komt als het Wereldkampioenschap Voetbal al lang en breed gespeeld is.

###

"
87;637579;FC Den Bosch;TOP Oss;DBO;TOP;4;1;2022-09-17Z;2022-23 Keuken Kampioen Divisie;Den Bosch draait achterstand overtuigend om in derby en is van laatste plaats af;"FC Den Bosch is van de laatste plaats af in de Keuken kampioen Divisie na de overwinning op TOP Oss. In De Vliert wist de ploeg van trainer Jack de Gier de derby met 4-1 te winnen. Zo boekte Den Bosch de tweede overwinning van het seizoen.

 Voordat de wedstrijd begonnen was, werd er al een rookbom op het veld gegooid. Het was een voorteken voor wat de eerste helft zou gaan brengen. Toen de wedstrijd eenmaal begonnen was, was het balbezit voor een groot deel voor FC Den Bosch. Toch brak TOP Oss, tegen de verhouding in, al na negen minuten de ban. Nadat Den Bosch-keeper Wouter van der Steen het schot van af de rand van het zestienmetergebied slecht verwerkte, wist Toshio Lake vanaf tien meter binnen te tikken.

 Den Bosch draait achterstand om 

 Niet veel later, nadat het spelbeeld hetzelfde bleef, was het Den Bosch dat langszij kwam na een keihard afstandsschot in de rechteronderhoek van 20 meter van Anass Ahannach. Zo noteerde scheidsrechter Joey kooij twee doelpunten en al drie opstootjes, na iets meer dan 20 minuten.

 Net voor rust, nadat al zes spelers een gele kaart op hun naam hadden, schoot Joey konings Den Bosch voor de tweede keer dit seizoen op voorsprong. Een goede voorzet van Rik Mulders bij de tweede paal werd zonder twijfel ingekopt door de vleugelaanvaller, die zo zijn eerste goal maakte voor Den Bosch.

 Den Bosch ruim langs TOP

 In de tweede helft breidde Den Bosch de voorsprong uit. Opnieuw was het Konings en wederom was het een schot van ver die TOP Oss-keeper Thijs Jansen te machtig was. Zeven minuten later, in minuut 75, gooide de 18-jarige Ryan Lejten de wedstrijd definitief in het slot; 4-1. Daarna werd er niet meer gescoord, al scoorde de Den Bosch-aanhang nog wel minpunten bij scheidsrechter Kooij door een rookbom af te steken.

 Zo is Den Bosch na een wedstrijd met vijf doelpunten, twee rookbommen en zeven gele kaarten, van de hatelijke laatste plaats af. De ploeg van Kristof Aelbrecht blijft op zeven punten uit zeven wedstrijden en ziet Den Bosch op een punt naderen.

###

"
88;652703;Feyenoord;SK Sturm Graz;FEY;STG;6;0;2022-09-15Z;2022-23 UEFA Europa League, Groepsfase;Feyenoord trakteert publiek op zesklapper tegen Sturm Graz;"Feyenoord heeft SK Sturm Graz met overtuigende cijfers aan de kant gezet: 6-0. Zonder de fanatieke aanhang achter het doel vanwege een straf van de UEFA, werd het evengoed een sfeervolle avond in De Kuip. De 35.000 supporters die er wel waren, werden namelijk getrakteerd op een heerlijk Europees avondje.

 Hattrick door neus geboord
Al snel kwam Feyenoord uit een vrije trap op voorsprong. Orkun Kökcü koos ervoor om niet direct op doel te schieten, maar een variant uit de hoge hoed te toveren. De aanvoerder stak de diepgaande Alireza Jahanbakhsh langs de muur weg, die de bal zo raakte dat die in de korte hoek van de op een voorzet gokkende doelman Jörg Siebenhandl binnenviel: 1-0. Ook de vierde treffer kwam op naam van de Iraniër, nadat zijn schot van richting veranderd werd en over de wederom snel omvallende doelman binnenviel. In de tweede helft dacht Jahanbakhsh zijn derde van de avond gemaakt te hebben, maar de VAR zag een overtreding, waarna de scheidsrechter een streep door het doelpunt zette. De hattrick kwam er uiteindelijk niet, omdat Patrick Walemark hem na 64 minuten verving.

 Emegha zeer ongelukkig
Sturm Graz had zeer weinig te vertellen. Voor Emanuel Emegha keek erg uit naar een weerzien met zijn Rotterdam, maar het werd een wedstrijd om heel snel te vergeten. Binnen een kwartier was het al einde wedstrijd voor oud-Spartaan, na een beuk in de rug van Gernot Trauner raakte zeer ongelukkig geblesseerd. De Rotterdammer werd onder toeziend oog van vrienden en familie met de brancard van het veld gedragen.

 Idrissi blinkt uit
Naast Jahanbakhsh, speelde ook de andere vleugelspeler Oussama Idrissi erg sterk. De huurling van Sevilla beloonde zichzelf met een assist op de 4-0, na sterk doorgaan van afmaker David Hancko. Daarna kwam de mooiste aanval van de avond: Idrissi dribbelde het strafschopgebied binnen en hakte de bal op de overlappende Marcos López, die teruglegde op Danilo. De Braziliaan bleef ijzig kalm en schoof de derde treffer van de avond binnen. Enkele minuten na de wissel van Danilo voor Santiago Giménez, wist ook de Mexicaan direct te scoren. De laatste treffer van de avond was een afstandsknal van de uitblinkende Marokkaanse aanvaller, die via de paal binnen viel.

 Na de kansloze 4-2 nederlaag bij Lazio, doet Feyenoord met deze eclatante overwinning erg goede zaken in de poule. Alle ploegen hebben drie punten, maar het doelsaldo van de Rotterdammers is met plus vier de beste van allemaal. Als koploper gaat Feyenoord dus naar de derde wedstrijd in de groep, op 6 oktober uit bij FC Midtjylland.

###

"
89;652794;AZ;FC Vaduz;AZ;FCVA;4;1;2022-09-15Z;2022-23 UEFA Europa Conference League, Groepsfase;Sterke slotfase levert AZ koppositie op;"AZ heeft met een 4-1 overwinning tegen FC Vaduz goede zaken gedaan in groep E van de Conference League. Vaduz bleek een taaie tegenstander en hield lang stand tegen de Alkmaarders. In de slotfase liep AZ uit naar een ruime zege door goals van verdedigers Sam Beukema, Yuki Sugawara en Dani de Wit. Door de zege gaat AZ nu alleen aan kop in de groep.

 Door de vele blessuregevallen bij AZ maakte Yusuf Barasi zijn basisdebuut in het duel met Vaduz. Tegen de laagvlieger uit de Zwitserse tweede divisie kon Pascal Jansen ook weer beschikken over Bruno Martins Indi. De trainer hamerde voor de wedstrijd erop dat Vadud een ploeg is die je in Europa niet mag onderschatten. Vaduz rekende op weg naar de groepsfase van de Europa League immers af met Konyaspor en Rapid Wien. Het eerste groepsduel met Apollon eindigde in een doelpuntloos gelijkspel.

 Zoals verwacht lieten de gasten het initiatief over aan AZ. Hoewel AZ niet zuiver was in de passing, kwam de ploeg van Pascal Jansen wel tot scoringskansen. In de 19e minuut leidde dat tot de openingstreffer van Barasi. Het 19-jarige talent zag zijn inzet via een Liechtensteins been het doel in ploffen. Een paar minuten later was het alweer gelijk. De mee opgekomen Goelzer schoot hard raak op aangeven van spelmaker Tunahan Cicek. Omdat Tijani Reinders stuitte op Benjamin Buchel bleef het 1-1 in de eerste helft.

 Sterke slotfase
Diezelfde Buchel hielp AZ na een uur spelen aan een numeriek overwicht. Roekeloos uitkomen van de goalie werd bestraft met een rode kaart. Uiteindelijk wist AZ het overtal ook uit te drukken in de score. De geheel vrijstaande Beukema kopte raak na een voorzet van de ingevallen Milos Kerkez. AZ was nog niet klaar en zette een ruime uitslag neer. Vaduz hield open huis waar Sugawara en ook De Wit, weer op aangeven van Kerkez, nog van profiteerden. AZ liep zo uit naar een 4-1 zege.

 AZ voldeed daarmee aan hun sportieve plicht en heeft de koppositie in handen zonder schade op te lopen in aanloop naar de kraker van komende zondag tegen Ajax. Dnipro-1 won op bezoek bij Apollon Limassol met 1-3. AZ heeft als enige van de vier ploegen nu zes punten na twee duels. Dnipro-1 staat twee met drie punten, Apollon derde met één punt en Vaduz is met eveneens één punt, maar een slechter doelsaldo,  de hekkensluiter van groep E.

###

"
90;652705;Sheriff Tiraspol;Manchester United;SHE;MAN;0;2;2022-09-15Z;2022-23 UEFA Europa League, Groepsfase;Ronaldo en Sancho bezorgen Manchester United eerste zege in Europa League;"Erik ten Hag heeft zijn eerste drie punten binnen in de Europa League. De Nederlandse trainer zag zijn ploeg Manchester United op bezoek bij FC Sheriff Tiraspol met 0-2 winnen.

 Ten Hag startte de wedstrijd met al zijn aangetrokken Eredivisie-spelers. Zo begonnen Lisandro Martinez en Tyrell Malacia in de defensie en stond Antony vanaf de aftrap in de aanval. Ten Hag koos voor het duel met FC Sheriff om met Cristiano Ronaldo in de spits te starten.

 Na ruim een kwartier spelen kwam United op voorsprong dankzij een treffer van Jadon Sancho. De Engelsman was het eindstation van een prima aanval van de ploeg van Ten Hag. United was duidelijk de betere partij, maar kwam toch niet tot veel grote kansen. In de 39ste minuut kreeg Ronaldo de opgelegde kans om zijn eerste doelpunt van het seizoen te maken. De 37-jarige Portugees mocht aanleggen vanaf de strafschopstip en dat is doorgaans een zekerheidje. Ook nu. Ronaldo bleef koel en maakte zo zijn eerste goal ooit in de Europa League. Door de benutte strafschop ging Manchester United met een 0-2 voorsprong de rust in.

 In de tweede helft was de spanning volledig weg, als dat nog niet het geval was, en dat kwam het spel niet ten goede. Er werd dan ook niet meer gescoord. Door de overwinning staat Manchester United nu met drie punten op de tweede plaats in groep E van de Europa League. Real Sociedad won vanavond met 2-1 van Omonia Nicosia en gaat aan de leiding met zes punten.

###

"
91;652605;Liverpool;Ajax;LIV;AJA;2;1;2022-09-13Z;2022-23 UEFA Champions League, Groepsfase;Knokkend Ajax in slotfase ten onder aan wervelwind Liverpool;"Ajax heeft in het tweede groepsduel van de Champions League verloren bij Liverpool FC: 2-1. In een vermakelijk voetbalgevecht, met aandacht voor het overlijden van de koningin en een mooie maalpaal voor Daley Blind, waren The Reds duidelijk een maatje te groot. Een goal van Mohammed Kudus leek lang genoeg voor een punt, maar Joël Matip kopte in de slotfase de winnende binnen.

 Pasveer heeft het druk
Uit respect voor de overleden koningin Elizabeth werd gekozen voor een sobere wedstrijdbeleving en dus geen CL-hymne voor de wedstrijd, maar wel een moment stilte, de vlaggen halfstok en rouwbanden op Anfield. Liverpool, dat vorige week desastreus onderuit ging bij Napoli (4-1), heerste en scoorde vroeg. Het supertrio voorin verschalkte simpel de Amsterdamse defensie en Mohamed Salah maakte af. Liverpool pakte door; Luis Díaz en Diogo Jota en Salah schoten rakelings naast.

 De eerste kans voor Ajax, dat begon met dezelfde elf namen die Rangers FC verpulverden in het eerste groepsduel (4-0), was gelijk raak. Steven Berghuis vond de diepte, Steven Bergwijn liet zijn voorzetje lopen en het was weer Mohammed Kudus die genadeloos hard raak schoot langs zijn mandekker Virgil van Dijk. De Nederlandse Liverpool-captain en Joël Matip bleven gretig gebruik maken van het lengteverschil met hun tegenstanders, maar Remko Pasveer bracht telkens redding.

 Grote druk Liverpool
Na rust bleef het tempo hoog en waren de kansen voornamelijk voor de Engelsen, die in de afgelopen vijf jaar drie keer tot de finale reikten (één keer winst). Linksback Daley Blind speelde zijn honderdste Europese duel en kopte maar net naast op een scherpe voorzet van Dusan Tadic. Invaller Darwin Núñez, die Ajax vorig seizoen pijn deed namens Benfica FC, kreeg ook een grote kans, maar Matip werd met een rake kopbal het goudhaantje in de slotfase.

 Liverpool komt door de overwinning naast Ajax te staan in groep A. Woensdag kan Napoli alleen op kop staan met een resultaat bij de Schotse Rangers.

###

"
92;652788;SC Dnipro-1;AZ;DNP;AZ;0;1;2022-09-08Z;2022-23 UEFA Europa Conference League, Groepsfase;Dani de Wit sleept AZ door moeizame avond heen;"Een doelpunt van Dani de Wit heeft AZ aan drie punten geholpen op bezoek bij Dnipro-1 in het eerste groepsduel van de Conference League. Allebei de ploegen speelden voor rust vrijwel niets klaar, maar de Alkmaarders begonnen in de tweede helft een stuk beter te voetballen. Een doelpunt van Dani de Wit was voldoende voor de overwinning: het werd 0-1 in Slowakije.

 Saaie eerste helft
Het duel tussen Dnipro-1 en AZ was behoorlijk slaapverwekkend. Het was lang wachten voordat één van de ploegen voor enig gevaar zorgde. Helaas voor de Alkmaarders kwam het eerste gevaar van Dnipro-1. Een strakke voorzet werd bijna door Sam Beukema in eigen doel gegleden. Gelukkig voor de ploeg van Pascal Jansen kwam de bal op de paal terecht en ontsnapte AZ zodoende.

 Sam Beukema komt goed weg in het eerste groepsduel in de Conference League.

 In het vervolg van de eerste helft gebeurde er vrijwel niets noemenswaardig meer. Het lukte allebei de ploegen niet om kansen te creëren waardoor de doelmannen voor rust een snipperdag konden opnemen.

 Dani de Wit
Jansen hield sterkhouders Bazoer, Vanheusden en Sugawara bij de aftrap op de bank. Sebastian Szymanski mocht na 45 minuten in de kleedkamer blijven en Alireza Jahanbakhsh kwam er voor hem in. Na ruim een uur spelen kwamen Yuki Sugawara en Mees de Wit in het veld bij AZ. De Alkmaarders begonnen de tweede helft een stuk beter dan in het eerste gedeelte van de wedstrijd.

 Nog geen minuut na zijn wissel gaf Sugawara een strakke voorzet die door Dani de Wit werd verwerkt tot assist: De Wit schoot de bezoekers na ruim een uur spelen op een 0-1 voorsprong. Het scheelde dus niet veel of Beukema had voor rust een eigen doelpunt gemaakt, in de tweede helft maakte hij bijna de 0-2 voor AZ. Uit een hoekschop kopte hij net naast. Bazoer maakte vlak voor tijd nog zijn rentree bij AZ nadat hij geblesseerd is geweest. Ondanks een lastige avond neemt AZ wel het maximale resultaat terug naar Nederland.

###

"
93;652697;Lazio;Feyenoord;LAZ;FEY;4;2;2022-09-08Z;2022-23 UEFA Europa League, Groepsfase;Feyenoord beleeft kansloze avond in Rome ondanks dubbelslag Giménez;"Feyenoord is de groepsfase van de Europa League begonnen met een fikse tegenvaller. De ploeg van trainer Arne Slot ging op bezoek bij Lazio kansloos onderuit: 4-2. Al na een half uur gespeeld te hebben, keek Feyenoord tegen een 3-0 achterstand aan.

 Feyenoord moest na de indrukwekkende Conference League-campagne van vorig seizoen ""een nieuw boek gaan schrijven"". Zo omschreef Slot de terugkeer van Feyenoord op het Europese podium. Het eerste hoofdstuk op bezoek bij Lazio werd er een om snel doorheen te bladeren voor de Rotterdamse formatie.

 Slechte eerste helft
Eerst was daar al razendsnel het doelpunt van Luis Alberto in de 4e minuut, waarna ook Felipe Anderson en Matias Vecino het net al snel wisten te vinden voor Lazio. Feyenoord had geen antwoord op het aanvalsspel van de ploeg van trainer Maurizio Sarri, dat bij rust een 3-0 voorsprong verdedigde.

 Feyenoord begon met Marcus Pedersen in de basis tegen Lazio. Pedersen verving achterin Lutsharel Geertruida, die in Rotterdam was achtergebleven en de komende weken niet inzetbaar is vanwege de ziekte van Pfeiffer. In de rust werd Sebastian Szymański gewisseld voor Alireza Jahanbakhsh, waarna Feyenoord meer de aanval zocht.

 Dubbelslag Giménez
Het was echter Lazio dat zijn voorsprong vergrootte in de tweede helft danzkij een tweede treffer van Vecino. Invaller Santiago Giménez zorgde daarna alsnog met twee doelpunten alsnog voor een Rotterdamse opleving, maar daar bleef het ook bij.

 Een strafschop voor Feyenoord werd in de blessuretijd op advies van de VAR nog teruggedraaid, waar Giménez na zijn invalbeurt eerder nog scoorde vanaf elf meter. Mats Wieffer en Igor Paixão maaken als invallers hun officiele debuut voor Feyenoord.

 Lazio gaat nu samen met Sturm Graz aan kop in de poule. Sturm Graz won in eigen huis met 1-0 van FC Midtjylland.

###

"
94;652686;PSV;Bodo/Glimt;PSV;BODO;1;1;2022-09-08Z;2022-23 UEFA Europa League, Groepsfase;PSV komt niet verder dan gelijkspel tegen Bodø/Glimt;"PSV is het nieuwe Europa League seizoen gestart met een gelijkspel begonnen. In eigen huis kwamen de Eindhovenaren tegen het Noorse FK Bodø/Glimt niet verder dan 1-1.

 De ploeg van Ruud van Nistelrooij begon sterk aan de wedstrijd met al in de vierde minuut de eerste grote kans. Ismael Saibari ontsnapte aan de Noorse verdedigers maar zijn schot werd gestopt door doelman Nikita Haikin, die vervolgens ook een afstandsschot van Xavi Simons knap uit de hoek pakte.

 De thuisploeg speelde daarna matig zonder zelf heel erg in de problemen te komen. Het was wachten tot de dertigste minuut voor de volgende grote kans. Cody Gakpo omspeelde zijn directe tegenstander maar stuitte eveneens op doelman Haikin. Twee minuten later was het Yorbe Vertessen die de grootste kans kreeg. Na een schot van Gakpo viel de bal voor open doel voor de voeten van de Belg, die de voorkeur kreeg boven Guus Til. Maar Vertessen schoot de bal voorlangs.

 Schitterende treffers
Geheel tegen de verhouding in waren het de bezoekers uit Noorwegen die vlak voor rust het eerste doelpunt maakten. Linksbuiten Albert Grønbæk trok naar binnen en krulde de bal schitterend in de verre hoek. Na een stroef begin van de tweede helft was het Cody Gakpo die een half uur voor tijd de gelijkmaker binnenschoot. Na een prachtig hakje van de net ingevallen Anwar El Ghazi kon de aanvoerder alleen op de doelman af en de bal in de verre hoek krullen.

 De Eindhovenaren leken even wakker geschud na de gelijkmaker maar tot hele grote kansen kwamen ze niet meer. Vlak voor tijd was Bodø/Glimt het dichtst bij de winnende treffer. Tot twee keer toe kon doelman Walter Benítez zich onderscheiden, waardoor PSV uiteindelijk niet eens mocht klagen met een gelijkspel.

###

"
95;637553;Jong Ajax;Heracles Almelo;JAJ;HER;4;0;2022-09-05Z;2022-23 Keuken Kampioen Divisie;Lucca en Warmerdam wijzen Jong Ajax de weg tegen zwak Heracles;"Jong Ajax beleefde een heel makkelijke avond tegen een zwak Heracles Almelo. Lorenzo Lucca en Donny Warmerdam waren allebei goed voor twee treffers op De Toekomst. De bezoekers vielen enorm tegen en creëerden vrijwel niets: het werd 4-0 voor de Amsterdammers.Zwak Heracles
Het elftal van John Lammers begon – net zoals tegen MVV – slecht aan het duel. Jong Ajax was de hele eerste helft de bovenliggende partij, maar het duurde lang voordat het elftal van John Heitinga van dat overwicht kon profiteren.

 Op slag van rust was het de Italiaan en tevens nieuwe aankoop van Ajax die de Amsterdammers terecht op voorsprong schoot: 1-0. Na een regelrecht flipperkastmoment in de zestienmeter van de Heraclieden kreeg Lucca de bal via Youri Baas voor zijn voeten.

 56' - Doelpunt Lorenzo Lucca. Jong Ajax - Heracles Almelo 2-0

 Lucca & Warmerdam op dreef
Diezelfde Lucca deed het na rust opnieuw voor Jong Ajax: in de 57ste minuut liet de 21-jarige spits zien waarom hij een echte nummer negen is: zonder twijfel schoot hij de 2-0 binnen. De Heraclieden hadden ook na rust geen schijn van kans en mogen dan ook niet klagen met de eindstand.

 Na een weergaloze actie van Amourricho van Axel Dongen kon Donny Warmerdam de derde van de avond maken, waarna hij in de slotfase ook nog de 4-0 voor zijn rekening nam.

 Andere wedstrijden
Op maandagavond stonden nog twee andere wedstrijden in de Keuken Kampioen Divisie op het programma. TOP Oss beleefde een prachtige avond op De Herdgang: Jong PSV werd met 0-3 verslagen. Jong AZ lukte het wel om thuis te winnen: de Alkmaarders wonnen met 3-1 van FC Dordrecht.

 Uitslagen
Jong Ajax - Heracles Almelo 4-0
Jong AZ - FC Dordrecht 3-1
Jong PSV - TOP Oss 0-3

###

"
96;637550;MVV Maastricht;Roda JC Kerkrade;MVV;RJC;1;1;2022-09-04Z;2022-23 Keuken Kampioen Divisie;Debutant Postema redt punt voor Roda in gezapige derby;"De derby van Zuid-Limburg tussen MVV en Roda JC heeft geen winnaar opgeleverd. MVV stevende op een overwinning af, maar Romano Postema redde vlak voor tijd een punt voor Roda JC.

 Roda JC moest het stellen zonder de steun van hun eigen fans. Doordat de derby vorig jaar volledig uit de hand liep in De Geusselt bleef het uitvak leeg.

 MVV startte voortvarend in de derby. Steuckers dook na vijf minuten het vijandelijk strafschopgebied in, kreeg de bal op maat bediend door Leroy Labylle en rondde koelbloedig af: 1-0. Roda had vervolgens ruim 85 minuten de tijd om iets te doen aan die achterstand, maar wist in het restant van de eerste helft de Maastrichtse defensie niet tot wankelen te brengen.

 Postema kent droomdebuut in Limburg
In de tweede helft trok Roda het spel meer naar zich toe. Het ontbrak de gasten echter aan overzicht en finesse in de laatste fase van het spel. Uiteindelijk kreeg de ploeg uit Kerkrade toch loon naar werken. Hij is pas vier dagen speler van Roda, maar FC Groningen-huurling Romena Postema had weinig tijd nodig om zich aan te passen. De debutant tikte in de 90e minuut de gelijkmaker binnen en redde daarmee een punt voor de zwart-gelen uit Kerkrade. 

 Door het gelijkspel tegen Roda is MVV nu vier duels op een rij ongeslagen. MVV bezet de achtste plek, Roda staat tien punten vijfde.

###

"
97;637548;Telstar;De Graafschap;TEL;GRA;0;1;2022-09-01Z;2022-23 Keuken Kampioen Divisie;De Graafschap wint eerste editie 'Kist Cup' van Telstar;"De Graafschap heeft eindelijk de eerste overwinning van het seizoen binnen. In het BUKO-stadion werd Telstar met 0-1 verslagen. De wedstrijd stond in het teken van de nagedachtenis aan Simon Kistemaker.

 Kistemaker, bijgenaamd De Kist, overleed vorig jaar en was als trainer van zowel De Graafschap als Telstar erg geliefd. Daarom hebben beide clubs besloten de wedstrijden tussen beide clubs voortaan om te dopen tot 'Kist Cup'.

 De wedstrijd eindige in 0-1 door een doelpunt van Giovanni Korte. De aanvaller gleed bij de eerste paal een lage voorzet van Jeffry Fortes bij de eerste paal binnen. De return om de 'Kist Cup' staat op 3 februari 2023 op het programma.

###

"
98;637542;ADO Den Haag;Jong Ajax;ADO;JAJ;4;0;2022-08-28Z;2022-23 Keuken Kampioen Divisie;Kuijt na overtuigende zege op vriend Heitinga eindelijk van de nul af;"ADO Den Haag is na vier duels van de nul af. De ploeg van Dirk Kuijt was met 4-0 te sterk voor het Jong Ajax van zijn vriend John Heitinga. De eerste zege van Kuijt kwam tot stand via doelpunten van Joël Zwarts, Max de Waal en een dubbelslag van Xander Severina.

 De vriendschap tussen Kuijt en Heitinga werd zondag klokslag 12.15 uur even aan de kant geschoven. Na drie nederlagen op een rij werd afgelopen week bij ADO aan het groepsgevoel gewerkt door middel van een etentje. Het was bedoeld om elkaar beter te leren kennen, daarnaast was er natuurlijk ook keihard getraind, gaf Kuijt aan. De goede trainingsweek van zijn selectie wierp al na twee minuten zijn vruchten af.

 Joël Zwarts was het eindstation van een snelle ADO-aanval. De linkerspits kopte bij de tweede paal binnen. Het was zijn eerste in Haagse dienst. Jong Ajax werd aan de bal gelaten door de thuisploeg, werd ook dreigend na de openingsgoal, maar wist niet tot doelrijpe kansen te komen. Kort voor rust werd de pijlsnelle Xander Severina gelanceerd en schoof hij de 2-0 binnen. Zodoende ging ADO met een comfortabele voorsprong de rust in.

 ADO loopt verder weg bij Jong Ajax
De wedstrijd werd vervolgens al snel in het slot gegooid door voormalig Ajax-speler Max de Waal. Zwarts bediende De Waal op maat, waarna de nummer tien van ADO kon afronden. Het mooiste doelpunt van de middag werd gemaakt door Severina. Na een uur spelen kreeg hij de bal aan de rechterkant van het strafschopgebied en krulde hij met zijn linkerbeen de 4-0 binnen.

 ADO liet tegen Jong Ajax zien dat balbezit absoluut niet heilig is. Met een percentage balbezit van slechts 26% werd de overwinning over de streep getrokken.

 De overtuigende overwinning op Jong Ajax zorgt voor verlichting bij Kuijt, die na de eerste drie speelronden onder steeds grotere druk kwam te staan. Met drie punten uit vier wedstrijden bezet ADO de 16e plek.

###

"
99;638234;Liverpool;AFC Bournemouth;LIV;BOU;9;0;2022-08-27Z;2022-23 English Premier League;Liverpool evenaart Premier League-record met negenklapper;"Liverpool heeft met zich met groot vertoon van macht verzekerd van de eerste zege in de Premier League. De ploeg van trainer Jürgen Klopp was met liefst 9-0 te sterk voor Bournemouth.

 Virgil van Dijk kwam op Anfield ook tot scoren. Vlak voor rust nam de captain van Oranje de 5-0 voor zijn rekening door raak te koppen uit een corner van Andrew Robertson.

 Al na 6 minuten leidde Liverpool met 2-0, door goals van Luis Díaz en Harvey Elliott. Ook Trent Alexander-Arnold, Roberto Firmino (2x), Fabio Carvalho en opnieuw Díaz waren trefzeker voor de thuisploeg. Chris Mepham werkte de bal nog in eigen doel namens de ploeg van oud-Feyenoorder Marcos Senesi, die de hele wedstrijd speelde.

 Manchester City boekte een moeizame overwinning op Crystal Palace. Na een achterstand van 2-0 na 21 minuten werd het 4-2. Erling Haaland was met drie goals van grote waarde voor City. Hij maakte zijn hattrick in het tijdsbestek van 20 minuten. Palace had tot de 53e minuut een marge van twee doelpunten.

 Liverpool evenaart Premier League-record
Het is de vierde keer in de historie dat een team met 9-0 wint in de Premier League. Manchester United won in 2021 met 9-0 van Southampton. In 2019 werd Southampton ook met 9-0 verslagen, toen door Leicester City. De eerste keer dat een club met zulke cijfers won was Manchester United in 1995, toen was Ipwisch Town de tegenstander.

###

"
100;651585;Gil Vicente;AZ;GVFC;AZ;1;2;2022-08-25Z;2022 UEFA Conference League Kwalificatie, Play-off ronde;AZ naar groepsfase Conference League na overwinning in Portugal;"AZ heeft ook de uitwedstrijd tegen het Portugese Gil Vicente gewonnen. In Barcelos werd het 2-1 voor de ploeg van trainer Pascal Jansen, na een 4-0 overwinning in Alkmaar een week eerder.

 Zeven wijzigingen werpt zijn vruchten niet af
AZ begon ongewijzigd aan de ontmoeting met Gil Vicente, vergeleken met de wedstrijd van vorige week in Alkmaar. De Portugezen, die het laatste halfuur overrompeld werden in Alkmaar, begonnen met maar liefst zeven wijzigingen in de basiself. Het wierp alleen zijn vruchten niet af voor de nummer vijf van vorig seizoen in de Primeira Liga.

 AZ begon goed aan de wedstrijd en kreeg de eerste twee serieuze kansen in de wedstrijd. De vroege voorsprong bleef uit en Gil Vicente kwam wat beter in de wedstrijd, maar van beide kanten was de concentatie niet optimaal. Veel ballen belandden naast de speler of over de zijlijn. Rond het halfuur kwam AZ opnieuw gevaarlijk voor het doel van keeper Brian Araujo en was het Evangelios Pavlidis die de bal op de paal schoot.

 AZ komt niet in de problemen
Ook na rust was AZ de betere ploeg en wist het eindelijk het doel te vinden. Het was Myron Van Brederode rond het uur die opnieuw een gevaarlijke dribbel inzette vanaf de linkerkant. Door een mooie steekbal van Pavlidis was het uiteindelijk Hakon Evjen die voor de 1-0 zorgde. Drie minuten later was het Tijjani Reijnders die de verdediging van Gil Vicente het nakeken gaf en met een leep stifje de doelman verschalkte voor de 2-0 in de wedstrijd.

 In de 82e minuut bepaalde Juan Boselli de eindstand op 2-1, waardoor AZ met een overtuigende 6-1 over twee wedstrijden de groepsfase van de Conference League ingaat.

###

"
101;651588;FC Twente;Fiorentina;TWE;FIO;0;0;2022-08-25Z;2022 UEFA Conference League Kwalificatie, Play-off ronde;Twente in hete Grolsch Veste niet langs Fiorentina;"FC Twente is er niet in geslaagd zich te plaatsen voor de groepsfase van de Conference League. In een verhitte strijd werd het tegen Fiorentina 0-0.

 In een buitengewoon sfeervolle Grolsch Veste kreeg het publiek een spectaculaire wedstrijd te zien. In het eerste kwartier was Michel Vlap namens de thuisploeg twee keer dichtbij de openingstreffer. Maar zijn vrije trap ging via de muur naast, en zijn inzet van dichtbij werd door Arthur Cabral van de lijn gehaald. De Italiaanse bezoekers kwam er via de counter een aantal keer gevaarlijk uit.

 Uitblinker Unnerstall
Aan het eind van de eerste helft moest keeper Lars Unnerstall een aantal keer optreden. Tot twee keer toe was Riccardo Sottil gevaarlijk maar beiden keren redde Unnerstall uitstekend. In de tweede helft drong Fiorentina steeds meer aan, maar keer op keer was het Unnerstall die in de weg stond.

 Na zes minuten in de tweede helft kreeg FC Twente de grootste kans tot dat moment. Naa een goede actie aan de linkerkant legde Virgil Misidjan de bal terug op Václav Černý, maar de Tsjech schoot van dichtbij op een tegenstander. Een kwartier later was het de net ingevallen Christos Tzolis die dichtbij het eerste doelpunt was. De Griek dribbelde naar zijn rechterbeen, maar zijn schot van 18 meter werd knap gestopt door de Italiaanse doelman Terracciano.

 Vlam in de pan
Twaalf minuten voor tijd sloeg de vlam in de pan. Vanuit het Italiaanse vak werden rookbommen in het Twente-vak gegooid. Eerder in de wedstrijd was er al vuurwerk gegooid vanuit het uitvak. Na enkele minuten werd het spel hervat. Vlak voor tijd kwam Twente nog goed weg. Invaller Mandragora raakte met een omhaal de paal, na een prachtig balletje van Luka Jović.

 Fiorentina eindigde de wedstrijd met tien man. Centrale verdediger Igor kreeg in de blessuretijd zijn tweede gele kaart. Het mocht voor FC Twente niet baten. In de allerlaatste seconde was Joshua Brenet nog dichtbij, maar zijn kopbal werd met een fantastische redding gestopt door Terracciano. Door de 0-0 uitslag is de ploeg van Ron Jans uitgeschakeld voor Europees voetbal.

###

"
102;651342;PSV;Rangers;PSV;RAN;0;1;2022-08-24Z;2022 UEFA Champions League Kwalificatie, Play-off ronde;Blunderend PSV geeft Champions League-ticket weg aan Rangers;"PSV heeft de kwalificatie voor de groepsfase van de Champions League in eigen huis weggegeven aan Rangers. Een cruciale fout in de opbouw leidde tot het enige doelpunt van de wedstrijd. Het kost de Eindhovenaren tientallen miljoenen euro's. Als troost mag de ploeg van Ruud van Nistelrooij zich gaan opmaken voor de groepsfase van de Europa League.

 Matige eerste helft
Het eerste schot op doel kwam van Cody Gakpo, maar werd makkelijk klemvast gepakt door de Rangers-doelman Jon McLaughlin. Even later werd de snelle buitenspeler onterecht voor buitenspel afgevlagd, waardoor een gevaarlijke aanval in de kiem smoorde. Daarna kwamen de Schotten ogenschijnlijk beter in de wedstrijd en werden de Eindhovenaren teruggedrukt, maar tot grote kansen resulteerde dat lange tijd niet. Totdat Ryan Kent de bal in de 25e minuut van binnen de 16-meter snoeihard naast schoot. Daarna kwam PSV met een inglijdende Luuk de Jong op een lage voorzet vanaf rechts van Jordan Teze gevaarlijk onder de druk uit. Vlak voor rust was daar hetzelfde recept: voorzet Teze een een inglijdende De Jong. Dit keer raakte de spits de bal wel, maar kwam de inzet recht op de keeper af. Een minuut later bleef Gakpo sterk overeind in duel met Connor Goldson, kapte zichzelf uit het duel en recht voor het doel, maar schoot in kansrijke positie de bal over de lat.

 Wederom tegengoal door eigen toedoen
Na rust kwam Xavi Simons in plaats van de geblesseerd geraakte De Jong. PSV leek gevaarlijk te worden uit een vrije trap van Philipp Max naar een vrijstaande Guti, maar die bleek meters buitenspel te staan. Na een uur probeerde PSV op te bouwen via Armando Obsipo, die de bal terug speelde naar doelman Walter Benítez. De Argentijnse keeper nam de bal niet lekker aan, waarna hij André Ramalho hard op de rand van de zestien inspeelde, die in zijn rug verrast werd door de volle bak druk zettende Malik Tillman. De aanvallende middenvelder van Rangers liep Ramalho van de bal en legde de bal simpel breed, waarna Antonio-Mirko Colak de bal voor leeg doel binnen kon schieten: 0-1. Na de fout van de doelman in Glasgow, gaat hij samen met Ramalho wederom in de fout. Zo eindigt de droom die naar de Champions League moest leiden, tot een nachtmerrie voor de Argentijnse doelman.

 PSV kwam nog tot een aantal afzwaaiers, maar niet meer tot een echt slotoffensief, ondanks het inbrengen van Guus Til, Carlos Vinicius en Marco van Ginkel. Zo gaat Giovanni van Bronckhorst met zijn Rangers de Champions League in en moet PSV zich gaan voorbereiden op de Europa League.

###

"
103;651553;AZ;Gil Vicente;AZ;GVFC;4;0;2022-08-18Z;2022 UEFA Conference League Kwalificatie, Play-off ronde;AZ op weg naar groepsfase Conference League na ruime overwinning op Gil Vicente;"AZ heeft goed zaken gedaan op weg naar de groepsfase van de Conference League. In eigen huis werd Gil Vicente uit Portugal ruim verslagen. In een weinig spectaculaire wedstrijd liepen de Alkmaarders in de slotfase uit naar een 4-0 overwinning.

 Na 24 minuten viel de 1-0, Dani de Wit kopt binnen na een afgemeten voorzet van Milos Kerkez. In de tweede helft wisten de Portugese bezoekers niks meer in te brengen. Nadat in de 78e minuut invaller Mayckel Lahdo de stand op 2-0 had gebracht, walste de thuisploeg over de bezoekers heen. Spits Vangelis Pavlidis en Mees de Wit brachten de eindstand op het scorebord.

 Door de overwinning staat AZ met een been in de groepsfase van de Conference League. De return tegen Gil Vicente staat volgende week donderdag op het programma.

###

"
104;651551;Fiorentina;FC Twente;FIO;TWE;2;1;2022-08-18Z;2022 UEFA Conference League Kwalificatie, Play-off ronde;FC Twente houdt schade beperkt tegen Fiorentina;"FC Twente is het tweeluik tegen Fiorentina met een kleine nederlaag begonnen. In een lang niet uitverkocht Stadio Artemio Franchi werd met 2-1 verloren.

 Lang zag het er naar uit dat de schade voor Twente veel groter uit zou pakken. De Tukkers waren in de eerste helft onherkenbaar en mochten met een 2-0 ruststand niet klagen. Al in de eerste minuut was het hangen voor Fiorentina. Na een snelle combinatie aan de linkerkant kwam een voorzet van Cristiano Biraghi op het hoofd van Nicolás González, die hard binnenkopte.

 Sottil ongrijpbaar
Wat volgde was een eenzijdige wedstrijd. Linksbuiten Riccardo Sottil liep de Twente-verdediging aan alle kanten voorbij. Zijn voorzet werd na 30 minuten binnengeschoven door spits Arthur Cabral.

 Pas in de tweede helft kon Twente wat terugdoen. Na een paar kleine kansjes via invaller Václav Černý en spits Ricky van Wolfswinkel, kwam in de 64e minuut de aansluitingstreffer. Een schitterende vroege voorzet van Gijs Smal werd afgewerkt door Černý.

 Ondanks de nederlaag houdt FC Twente zicht op de groepsfase van de Conference League. Volgende week donderdag is de return in de Grolsch Veste.

###

"
105;651335;Rangers;PSV;RAN;PSV;2;2;2022-08-16Z;2022 UEFA Champions League Kwalificatie, Play-off ronde;PSV sleept kansrijke uitgangspositie uit het vuur ondanks ketser Benítez;"PSV heeft in typisch Schots weer een gelijkspel uit het vuur gesleept tegen Rangers. De Eindhovenaren scoorden twee keer uit een corner, terwijl Rangers twee keer gebruik maakte van het natte veld. Zo blijft de spanning groot op de return van volgende week woensdag in Eindhoven. Daar gaat de beslissing vallen tussen groepsfase Champions League of Europa League.

 Beide ploegen lieten zien sterk te zijn in de voorzet. Hoog, laag, vroeg of teruggetrokken, het hele assortiment kwam voorbij. Zo kreeg Teze de bal in eigen zestien op de arm gekopt, na met zijn hand naar de bal gegaan te zijn. De VAR greep niet in en de strafschop tegen bleef uit. Het was niet verwonderlijk dat de openingstreffer uit een corner viel. De corner van Cody Gakpo viel voor de voeten van Jordan Teze, de de bal wat houterig, maar effectief door de benen van zijn directe tegenstander bij Ibrahim Sangaré kreeg. De Ivoriaan harkte de bal met zijn links in de korte hoek: 0-1.

 De Schotten leken door dit doelpunt wakker geschud en gooiden er een schep bovenop. Een mooie aanval over rechts resulteerde in de gelijkmaker van Antonio-Mirko Colak. Na een simpel ogende combinatie kwam James Taverrnier door over rechts. Zijn lage, teruggetrokken voorzet werd door de nummer 9 in de verre hoek geschoten. Het natte veld zorgde voor een versnelling van de bal, waardoor doelman Walter Benítez kansloos was. De Argentijnse goalie wacht nog altijd op zijn eerste clean sheet voor zijn nieuwe club.

 Ook na rust bleef het regenen in Glasgow. Nadat Ismael Saibari een aantal mogelijkheden om zeep had geholpen, veroorzaakte de buitenspeler een vrije trap ver buiten het eigen strafschopgebied. Tom Lawrence schoot de bal hard, met een stuit, maar recht op Benítez af. De ongelukkige doelman dacht de bal simpel in zijn handen te laten vallen, maar de gladde bal gleed door zijn vingers de doellijn over: 2-1. De storm die even was gaan liggen, werd hierdoor weer aangewakkerd en dus leek PSV niet te krijgen wat het verdiende op basis van de kansen in de tweede helft.

 De Eindhovenaren waren niet uit het veld geslagen en toonden veerkracht. De terechte gelijkmaker viel wederom uit een vlijmscherpe corner van Cody Gakpo. Het was het voorhoofd van Armando Obispo die de hoekschop via de onderkant van de lat tot doelpunt promoveerde. Zo sleepte PSV een 2-2 gelijkspel uit het vuur op een druiligere avond op Ibrox.

###

"
106;637523;MVV Maastricht;NAC Breda;MVV;NAC;3;1;2022-08-15Z;2022-23 Keuken Kampioen Divisie;MVV sterker dan NAC in vermakelijk duel;"MVV heeft thuis met 3-1 van NAC gewonnen. De club uit Maastricht stond al na 12 minuten op een 2-0 voorsprong. Koen Kostons en Mart Remans waren verantwoordelijk voor de vroege voorsprong. Na rust maakte Ruben van Bommel, zoon van Mark, de 3-0. Jort van der Sande, debutant bij NAC, maakte er nog wel 3-1 van.

 Koen Kostons was in de negende minuut verantwoordelijk voor de 1-0. De spits werd goed weggestuurd door Sven Blummel en lobde de bal keurig over NAC-doelman Roy Kortsmit heen. De 2-0 kwam niet veel later in de twaalfde minuut. De thuisploeg kreeg een strafschop en die werd binnengeschoten door Mart Remans. De wedstrijd bleef vervolgens spectaculair en beide ploegen creëerden veel kansen. Bij NAC kwamen vooral Odysseus Velanas en Jesaja Herrmann in de buurt van een doelpunt.

 In de tweede helft werd het 3-0 voor MVV. Invaller Ruben van Bommel, zoon van Antwerp-trainer Mark van Bommel, nam de derde treffer van MVV voor zijn rekening. De 18-jarige Van Bommel profiteerde optimaal van slordig balverlies achterin bij NAC.

 NAC mocht nog wel een eretreffer noteren. Jort van der Sande, die deze zomer overkwam van FC Eindhoven, scoorde bij zijn debuut en bepaalde de eindstand op 3-1.

 MVV en NAC hebben na twee speelronden allebei 3 punten.

###

"
107;637521;Jong FC Utrecht;Heracles Almelo;JUT;HER;0;3;2022-08-15Z;2022-23 Keuken Kampioen Divisie;Heracles Almelo terug aan kop na probleemloze avond tegen Jong FC Utrecht;"Heracles Almelo heeft ook de tweede competitiewedstrijd van het seizoen met afgetekende cijfers gewonnen. Tegen Jong FC Utrecht werd het 0-3 door twee doelpunten van Nikolai Laursen en één van Samuel Armenteros. De eindstand werd al voor de rust bereikt.

 Voor het duel met Heracles Almelo week Jong FC Utrecht uit naar De Galgenwaard. Daar namen liefst 400 supporters van de gasten plaats in het uitvak. In een betrekkelijk lege Galgenwaard gaf de Heracles-aanhang de ploeg van John Lammers het gevoel een thuiswedstrijd te spelen.

 Heracles geeft één helft gas
Net als in het duel met ADO Den Haag startte Heracles voortvarend. Dit keer was het na negen minuten raak. Nikolai Laursen kon van dichtbij binnentikken op aangeven van Emil Hansson. Het was het startsein van een probleemloze avond voor Heracles. Hansson kreeg nog een assist op zijn naam, nadat hij in de 36e minuut de bal perfect klaarlegde voor Samuel Armenteros. De Zweedse spits, vorige week nog goed voor een hattrick, drukte vervolgens met succes af. Een ragfijne pass met buitenkant rechts van Anas Ouahim werd door Laursen op slag van rust gepromoveerd tot doelpunt. Zijn tweede van de avond betekende een vroege beslissing.

 In de tweede helft werden de 400 meegereisde fans niet meer getrakteerd op doelpunten, maar het feit dat Heracles drie keer scoorde en opnieuw geen doelpunt incasseerde zorgde voor een meer dan goed humeur bij hen. Met een doelsaldo van zeven voor en nul tegen pakt Heracles ook de koppositie in de Keuken Kampioen Divisie weer terug op PEC Zwolle.

###

"
108;637520;ADO Den Haag;FC Den Bosch;ADO;DBO;0;2;2022-08-14Z;2022-23 Keuken Kampioen Divisie;Kuijt verliest met ADO ook tweede wedstrijd van het seizoen;"''Alles zat tegen, je moet het vergelijken met een hele goede zwemmer die in een ijsbad van -3 springt en niet meer kan zwemmen'', dit was de metafoor die Dirk Kuijt gebruikte om de 4-0 nederlaag tegen Heracles Almelo te verklaren. Vandaag was het tijd voor de herkansing, maar de wedstrijd tegen FC Den Bosch kende geen betere afloop voor ADO Den Haag en trainer Kuijt. In Den Haag werd het 0-2 voor de ploeg van Jack de Gier. De doelpunten kwamen op naam van Anass Ahannach en Asier Cordoba.

 ADO Den Haag-trainer Dirk Kuyt voorafgaand aan het KKD-duel tussen ADO Den Haag en FC Den Bosch.

 In de eerste thuiswedstrijd van het seizoen (zonder publiek vanwege de ongeregeldheden tegen Excelsior), begon ADO nog voortvarend. Al snel waren er grote kansen voor Thomas Verheydt, Xander Severina en Joël Zwarts. Vooral de kans voor Zwarts was groot. De aanvaller leek de bal voor het intikken te hebben, maar schoot hem tegen de enige overgebleven, op de grond liggende verdediger.

 Het missen van de kansen kwam ADO duur te staan. In de 39ste minuut vond Ahannach de compleet vrijstaande Joey Konings. Hij behield het overzicht en gaf de bal terug op Ahannach, die goed raak schoot in de verre hoek.

 Twee minuten later was het weer raak voor Den Bosch. Met een pass kwam Ahannach achter de Haagse verdediging. Hij gaf de bal aan Cordoba, die even inhield en met links de verre hoek vond.

 In de tweede helft wilde ADO wel, maar lukte het eigenlijk geen moment. Dhoraso Klas kwam in de 55ste minuut nog wel dichtbij, maar het mocht niet baten. Na twee wedstrijden staat ADO onderaan met 0 punten. Den Bosch klimt naar de negende plaats na de eerste zege van het seizoen.

 De volgende wedstrijd voor ADO Den Haag is op vrijdag 19 augustus. Dan moet de ploeg van Kuijt op bezoek bij MVV. Den Bosch speelt op dezelfde avond thuis tegen Roda JC.

###

"
109;650445;AZ;Dundee United;AZ;DUN;7;0;2022-08-11Z;2022 UEFA Conference League Kwalificatie, Derde ronde;AZ maakt gehakt van Dundee United en treft Portugese tegenstander;"AZ heeft donderdagavond gehakt gemaakt van Dundee United. In de derde voorronde van de Conference League liet AZ in eigen huis geen spaan heel van een stuntelende Schotse formatie: 7-0. In de play-offs speelt de ploeg van trainer Pascal Jansen nu tegen het Portugese Gil Vicente.

 Na de 1-0 nederlaag in het heenduel met Dundee, kreeg AZ de kans om zich te revancheren. Tot veel uitgespeelde kansen kwamen de Alkmaarders niet in de openingsfase, maar daarna wist AZ er alsnog een knotsgek doelpuntenfestijn van te maken.

 Doelpuntenfestijn
In een tijdsbestek van 23 minuten wist AZ namelijk nog voor de rust maar liefst vijf keer het net te vinden. Pavlidis was het eindstation van een fraaie Alkmaarse aanval en brak de ban, waarna Tijjani Reijnders de score verdubbelde en even later Pavlidis wederom zag scoren. Reijnders tekende vervolgens ook voor zijn tweede van de avond en Hakon Evjen maakte met een fijne treffer de vijfklapper in de eerste helft compleet.

 In de tweede helft ging AZ vrolijk door met het maken van doelpunten. De tweede helft was slecht een minuut oud toen het thuispubliek weer kon juichen. Dani de Wit kreeg de bal voor zijn voeten voor het doel van Dundee en schoot raak: 6-0. Mayckel Lahdo verzorgde uiteindelijk het slotakkoord voor AZ. De Zweedse invaller maakte zijn eerste doelpunt voor AZ in een officieel duel.

 Debuut Bazoer
Een kwartier voor tijd maakte Riechedly Bazoer zijn debuut voor AZ. De 25-jarige Bazoer maakte deze zomer transfervrij de overstap van Vitesse en kwam in de ploeg voor Jordy Clasie.

 AZ gaat het in de play-offs van de Conference League opnemen tegen Gil Vicente. De Portugese ploeg won overtuigend met 4-0 van Riga FC uit Letland. De winnaar van het tweeluik pakt een ticket voor de groepsfase van het Europese toernooi.

 AZ-speler Riechedly Bazoer na het Conference League-duel met Dundee United, gespeeld op 11 augustus 2022.

###

"
110;650451;FC Twente;Cukaricki Belgrade;TWE;FKC;4;1;2022-08-11Z;2022 UEFA Conference League Kwalificatie, Derde ronde;Twente plaatst zich na eenvoudige avond voor Conference League play-offs;"FC Twente heeft zich eenvoudig geplaatst voor de play-offs van de Conference League. Het Servische FK Čukarički werd eenvoudig verslagen: 4-1. In de volgende ronde wacht het Italiaanse Fiorentina.

 Trainer Ron Jans begon met een elftal dat op vier plaatsen was gewijzigd ten opzichte van de wedstrijd tegen N.E.C. van afgelopen zondag. Mees Hilgers, Virgil Misidjan, Daan Rots en Ricky van Wolfswinkel keerden terug in de basis. Ook aanvoerder Robin Pröpper keerde terug, Julio Pleguezuelo begon daarom op de bank.

 Zwak begin

 FC Twente begon in de Grolsch Veste met een 3-1 voorsprong, na de uitwedstrijd van vorige week. De Tukkers begonnen dramatisch aan de eerste Europese thuiswedstrijd sinds 2014. Na 7 minuten was het Luka Adzic, oud-speler van Emmen en PEC Zwolle, die de Servische bezoekers op voorsprong schoot. De buitenspeler liep uit de rug van Joshua Brenet weg, en kon vrij op doelman Lars Unnerstall af. Die passeerde hij beheerst.

 Ommekeer

 Uit het niets kwam Twente weer op gelijke hoogte. Een zwakke vrije trap van Gijs Smal werd slecht verwerkt door de Servische verdediging waardoor aanvoerder Robin Pröpper bij de tweede paal van dichtbij kon binnentikken. Het betekende de ommekeer in de wedstrijd. Vanaf dat moment kreeg Twente de overhand. Het resulteerde in de 34e minuut in de 2-1 van Michel Vlap. De aanvallende middenvelder had al een open kopkans gemist, maar kopte de voorzet van Daan Rots wel tegen de touwen.

 In de tweede helft speelde FC Twente de wedstrijd rustig uit. FK Čukarički was niet bij machte het de ploeg van Ron Jans nog lastig te maken. Vlak voor tijd liet invaller Christos Tzolis de Grolsch Veste nog twee keer juichen. Met twee prachtige treffers zorgde de Griek voor de 4-1 eindstand.

 Play-offs

 Met de overwinning heeft FC Twente zich geplaatst voor de play-offs tegen Fiorentina. Via de play-offs kunnen de Tukkers zich voor het eerst sinds het seizoen 2012/13 plaatsen voor de groepsfase van een Europees toernooi. Destijds was een groep met het Spaanse Levante, Duitse Hannover '96 en Zweedse Helsingborg het eindstation.

 De eerste wedstrijd tegen Fiorentina is volgende week donderdag om 20.00 uur in Florence. De return is een week later in Enschede.

###

"
111;650017;PSV;AS Monaco;PSV;MON;3;2;2022-08-09Z;2022 UEFA Champions League Kwalificatie, Derde ronde;PSV dichter bij Champions League na miraculeuze ontsnapping tegen Monaco;"Een ongelofelijke wedstrijd in het Philips Stadion vanavond. PSV keek een uitschakeling in de Champions League lang in de ogen, maar wist uiteindelijk met 3-2 te winnen van AS Monaco. De Eindhovense doelpunten werden gemaakt door Joey Veerman, Erick Gutiérrez en Luuk de Jong.

 Veerman doet het weer!

 De eerste helft was slordig. Beide ploegen waren wat onrustig en vooral PSV grossierde in balverlies. Monaco was wel de betere ploeg en kwam een aantal keer gevaarlijk voor de goal van PSV-doelman Walter Benitez.

 Ondanks het matige begin kwamen de Eindhovenaren in de 21ste minuut op 1-0. Na een fraaie combinatie op rechts haalde rechtsback Philipp Mwene de achterlijn en trok de bal terug richting de volledig vrijstaande Joey Veerman. Net als in het heenduel bleef de middenvelder ijzig koel voor de goal en schoof hij de bal keurig laag in de hoek.

 Aan het spelbeeld veranderde er vervolgens niet veel. PSV bleef was slordig en Monaco bleef de bovenliggende ploeg. Vooral Wissam Ben Yedder kwam heel dichtbij een gelijkmaker, maar PSV haalde de rust zonder kleerscheuren en kon met een goed gevoel aan de thee.

 Billenknijpen in de tweede helft

 Ook in de tweede helft waren de Monegasken dominant. Het balbezit was voor de ploeg uit de Ligue 1 en PSV loerde op de counter. Uiteindelijk werd de druk van Monaco PSV te veel. Verdediger Guillermo Maripan kopte de bal in de 55ste minuut nog op de paal, maar drie minuten later was het alsnog raak voor de Chileen. De bal kwam uit de kluts voor de voeten van Maripan, die van dichtbij raak schoot: 1-1.

 In de 70ste minuut werd het stil in Eindhoven. Ben Yedder stond in de omschakeling helemaal vrij bij de tweede paal. Gelson Martins zag zijn aanvoerder vrijstaan en bediende hem op maat. Ben Yedder (25 treffers in de Ligue 1 vorig seizoen) volleerde de bal in de verre hoek en PSV kwam op een 1-2 achterstand.

 Het was daarna heel erg spannend. PSV zette aan, maar leek niet bij machte om echt gevaarlijk te worden. Maar toen was daar de onverwachtse held: Erick Gutiérrez. In de 89ste minuut kreeg de Mexicaan de bal bij de tweede paal voor zijn voeten en hij werkte de 2-2 tegen de touwen.

 Luuk de Jong beslist duel 

 In de verlenging kroop PSV weer door het oog van de naald. In de 91ste minuut kopte invaller Breel Embolo keihard op de lat. Daarna kwam weer PSV met de schrik vrij toen Caio Henrique een vrije trap net naast schoot. Ook Krépin Diatta was dichtbij. Hij schoot van een meter of 11 richting de goal van PSV en de bal leek op weg naar de goal. Ramalho gooide zich op het allerlaatste moment voor de bal en voorkwam een nieuwe achterstand.

 In de 109ste minuut was daar aanvoerder Luuk de Jong met de beslissende 3-2. De aanvaller kopte een afgemeten voorzet van Jordan Teze binnen en zorgde voor een vreugde-explosie in Eindhoven.

 In de play-offs, de laatste voorronde, treft PSV volgende week en die week daarna Rangers FC. De Schotse club van trainer Giovanni van Bronckhorst schakelde de Belgische club Union uit. De winnaar gaat naar het hoofdtoernooi van de Champions League, de verliezer moet verder in de groepsfase van de Europa League.

###

"
112;637508;PEC Zwolle;De Graafschap;PEC;GRA;2;1;2022-08-07Z;2022-23 Keuken Kampioen Divisie;Kopsterk Zwolle zet De Graafschap opzij;"PEC Zwolle is voortvarend begonnen aan het seizoen in de Keuken Kampioen Divisie. De degradant uit de Eredivisie was in eigen huis met 2-1 te sterk voor De Graafschap.

 Net als mede-degradanten Heracles Almelo en Willem II behoort Zwolle tot de favorieten om direct terug te keren op het hoogste niveau. Met de komst van onder anderen Lennart Thy, Bart van Hintum, Tomislav Mrkonjic en Jordy Tutuarima arriveerde er een karrenvracht aan ervaring in het MAC³PARK stadion. De verwachtingen bij De Graafschap, onder leiding van de nieuwe trainer Adrie Poldervaart, zijn na een teleurstellend seizoen naar beneden bijgesteld.

 Van den Belt breekt de ban
Ondanks de degradatie bleef Dick Schreuder aan het roer in Zwolle. De trainer had een basisplek ingeruimd voor Thomas van den Belt, die na ruim een half uur spelen de thuisploeg op voorsprong zette. Van den Belt mocht vogelvrij inkoppen uit een hoekschop. De voorsprong was terecht te noemen. Zwolle dicteerde het spel. De ploeg van Poldervaart kon geen vuist maken in het eerste bedrijf. 

 De Graafschap komt terug via Benschop
Poldervaart kreeg in de eerste helft een domper te verwerken met het uitvallen van Alexander Büttner. Samen met Siem de Jong, die niet fit genoeg was voor een basisplek, is hij één van de ervaren krachten die de kar moet trekken. ""Hij wil vreselijk graag gaan en die moet je soms in bescherming nemen"", verklaarde Poldervaart na afloop zijn uitvalbeurt.
De Graafschap trok deze week nog een ervaren speler en die bewees meteen zijn waarde. Met van één van zijn eerste balcontacten werkte Charlison Benschop de gelijkmaker binnen op aangeven van Ezra van der Heiden.

 De Graafschap-trainer Adrie Poldervaart na afloop van het KKD-duel tussen PEC Zwolle en De Graafschap.

 Zwolle trekt aan het langste eind
De Graafschap nam het initiatief over in de tweede helft en de gelijkmaker van Benschop kwam dan ook niet onverwachts. Zwolle trok de zege alsnog naar zich toe, omdat de Superboeren opnieuw niet goed verdedigden bij een standaardsituatie. De 1,91 meter lange Apostolos Vellios kopte in de 78e minuut van dichtbij raak. Het doelpunt van de 30-jarige Griek bleek de winnende. De Graafschap viel nog aan, maar wist geen grote kansen meer te forceren.

 PEC Zwolle-trainer Dick Schreuder na afloop van het KKD-duel tussen PEC Zwolle en De Graafschap.

 Schreuder was na afloop lovend over Vellios, die door afwezigheid van de zieke Thy een basisplaats had.. ""Het is een super prof, waar we gelukkig mee zijn. Hij heeft het naar zijn zin. Dat voel je aan alles. Hij is belangrijk voor ons bij momenten. Je ziet dat hij ons kan helpen als we er voetballend niet uitkomen. Dat was wel een kritekpunt vandaag."" 


###

"
113;650434;Dundee United;AZ;DUN;AZ;1;0;2022-08-04Z;2022 UEFA Conference League Kwalificatie, Derde ronde;AZ kan weer niet winnen in Schotland;"AZ heeft het eerste duel met Dundee United in de derde voorronde van de Conference League verloren. De ploeg van trainer Pascal Jansen ging in het uitverkochte Tannadice Park met 1-0 onderuit. Glenn Middleton maakte na een uur spelen het doelpunt.

 AZ, dat in de vorige ronde had afgerekend met de Bosnische club FK Tuzla City, ontvangt de Schotten volgende week donderdag in Alkmaar. De winnaar van het tweeluik plaatst zich voor de play-offs, waarin een ticket voor het hoofdtoernooi van de Conference League valt te verdienen.

 Dundee United eindigde afgelopen seizoen als vierde in de Schotse competitie en plaatste zich zo voor het eerst in tien jaar weer voor Europees voetbal. AZ won in de Eredivisie de play-offs om Europees voetbal en begon twee weken geleden het Europese seizoen tegen Tuzla City. Na een magere zege in Alkmaar (1-0) zegevierde AZ in de return in Sarajevo met 4-0.

 AZ kon tegen Dundee United niet beschikken over onder anderen de aanvallers Jesper Karlsson en Jens Odgaard en de recent aangetrokken Riechedly Bazoer. Vroeg in de wedstrijd kreeg Vangelis Pavlidis een flinke kans na balverlies van de thuisclub, maar de Griekse spits van AZ miste de bal.

 De Alkmaarders waren weliswaar voetballend beter dan Dundee United, maar het lukte AZ zelden om de fanatiek voetballende Schotten uit elkaar te spelen. Na een uur spelen trapte Middleton de bal vanaf de rand van het strafschopgebied met links langs keeper Hobie Verhulst, de nieuwe nummer 1 onder de lat bij AZ. Via aanvoerder Bruno Martins Indi en Pavlidis kreeg de ploeg van Jansen in de slotfase wat kansen op de gelijkmaker, maar hun schoten werden respectievelijk geblokt en gepareerd door de Australische doelman Mark Birighitti (ex-NAC).

 Vorig seizoen wist AZ ook al niet te winnen in Schotland. In de voorronde van de Europa League werd in Glasgow met 2-0 verloren van Celtic. Dit keer was de schade dus wat minder groot. Aangezien de Alkmaarders slechts twee keer op goal wisten te schieten, blijkt het wel dat er genoeg werk aan de winkel is voor AZ.

###

"
114;650431;Cukaricki Belgrade;FC Twente;FKC;TWE;1;3;2022-08-04Z;2022 UEFA Conference League Kwalificatie, Derde ronde;Twente wint na bijna tien jaar weer voor het eerst op het Europese toneel;"Na acht jaar is FC Twente weer actief in Europa. Tegen het Servische FK Čukarički boekten de Tukkers in Belgrado een 1-3 zege in het heenduel van de derde voorronde van de Conference League. Daan Rots, Michel Vlap en Joshua Brenet waren de Twentse doelpuntenmakers.

 Het laatste Europese optreden van Twente dateerde voor vanavond alweer van 2014. In het elftal van de toenmalige trainer Alfred Schreuder speelden onder anderen Hakim Ziyech, Nick Marsman en Luc Castaignos. Ze werden toen uitgeschakeld door FK Qarabag.

 Vanavond was Rots tegen Čukarički de maker van de openingstreffer, dat was 2898 dagen na de laatste Twente-goal in Europa (Castaignos). De laatste overwinning van Twente dateerde van 30 augustus 2012 met toen nog Dusan Tadic en Dmitri Bulykin in de aanval.

 Op weg naar play-offs

 Met name in de eerste helft was Twente effectief. In de tweede helft bleven de Twentse doelpunten uit, maar met de 1-3 overwinning van vanavond hebben de Tukkers een grote stap gezet richting de play-offs van de Conference League-kwalificatie. Als de Tukkers volgende week in eigen huis het klusje klaren, nemen ze het tegen Fiorentina op voor een plek in de groepsfase.

 Zerrouki open over vertrekwens

 Ramiz Zerrouki was na afloop van de wedstrijd erg open over zijn toekomst. De middenvelder van Twente is dichtbij een overstap naar Feyenoord en steekt dat niet onder stoelen of banken. ""Elke voetballer heeft ambitie en wil een stap maken. dus ik hoop persoonlijk dat de club wil meedenken over mijn toekomst"", vertelde Zerrouki tegenover RTL. ""Zoals iedereen heeft meegekregen gaat er een speler vertrekken, dus op die positie zien ze mij. Feyenoord speelt Europa League, ik denk met de omstandigheden daar dat ik kan doorgroeien tot een betere speler.""

###

"
115;650011;AS Monaco;PSV;MON;PSV;1;1;2022-08-02Z;2022 UEFA Champions League Kwalificatie, Derde ronde;PSV moet na goed uur genoegen nemen met gelijkspel;"PSV leek het tweeluik in de derde voorronde van de Champions League tegen AS Monaco goed te starten, maar gaf in de slotfase een 0-1 voorsprong uit handen. Een doelpunt van Axel Disasi in de 80ste minuut zorgde voor het 1-1 eindresultaat.

 Ondanks de jeugdige inbreng met Ismael Saibari als basisklant oogde de ploeg van Ruud van Nistelrooij volwassen in de eerste helft. De enige kansen die weg werden gegeven kwamen voort uit vrije trappen, waarbij AS Monaco vaker koos voor een variantoplossing dan een directe poging op het doel van Walter Benítez.

 Uit zo'n moment leek Monaco een strafschop te krijgen. Joey Veerman kreeg de bal niet lekker weg bij een hoekschop en speelde de bal pardoes in de voeten van Youssouf Fofana. De middenvelder van Monaco haalde snoeihard uit richting doel, waarna de bal tegen de arm van Jordan Teze kwam. Dat de verdediger op dat moment met zijn rug naar de bal draaide, leek er bij de VAR niet toe te doen. Scheidsrechter Davide Massa moest de beelden bekijken vanaf de zijkant, maar wuifde het voorval weg.

 Vanaf dat moment had PSV het betere van het spel. Dat resulteerde na 38 minuten in een openingstreffer. Saibari kreeg de bal na een knappe actie op rechts bij Guus Til, die daarvoor een vrij moeilijke wedstrijd speelde. De geboren Zambiaan kreeg de bal bij Luuk de Jong, die Axel Disasi van zich af hield en de bal slim doorspeelde naar Veerman. De 23-jarige middenvelder moest in een keer schieten en haalde met zijn linkerbeen uit van randje strafschop gebied. Monaco-keeper Alexander Nübel, ooit een grote belofte in het Duitse voetbal, was kansloos op het harde geplaatste schot van de Volendammer. Veerman heeft beduidend aan zijn linkerbeen gewerkt. Bij Volendam en Heerenveen scoorde hij allebei een keer met zijn linkerbeen, dit was zijn tweede voor PSV. Daartegenover staan 32 doelpunten met zijn rechterbeen.

 Aan het begin van de tweede helft nam het aantal gevaarlijke kansen bij Monaco toe. Dat kwam met name omdat Philipp Max twee keer moeite had om zijn directe tegenstander Takumi Minamino - die deze zomer overkwam van Liverpool - niet bij kon benen. Vier minuten na rust was het Guillermo Maripán die de Japanner op maat bediende met een lange bal, waarna de rechtsbuiten de bal subliem uit de lucht plukte maar in zijn afronding kansloos faalde. Drie minuten later was het de Japanner die Kevin Volland, maar de Duitser kopte naast de goal van Benítez.

 In de 50ste minuut was het Guus Til die PSV op 0-2 kon zetten. Philipp Max draafde op aan de linkerflank, gaf de bal in principe voor richting Luuk de Jong, maar toen de bal daaraan voorbij ging was het Til die de 0-2 op zijn schoen had. Zijn schot miste echter richting, waarna die ver de sintelbaan op ging. PSV probeerde nog steeds een verdubbeling van de score te realiseren. Saibari speelde zichzelf eenmaal aardig vrij met een mooie kapbeweging, waarna zijn schoot rakelings naast ging. De ploeg nam af en toe risico door te weinig spelers over te laten voor de verdediging, waarna Monaco er via uitvallen soms makkelijk uit kon komen.

 Axel Disasi zorgt namens AS Monaco voor de 1-1 tegen PSV in de derde voorronde van de Champions League.

 Lang ging dit goed. Tot Ibrahim Sangaré In de 75ste minuut naar de kant ging. Vanaf dat moment verloor PSV de controle over het duel. Wanneer de 80ste minuut aanbrak, ging het mis voor de Eindhovenaren. Een vrije trap van Eliot Matazo bleef hangen, waarna Axel Disasi de bal van dichtbij binnen kon schieten: 1-1. Twee minuten voor tijd kwam de thuisploeg heel dicht bij de 2-1. Fofana torende hoog boven de Eindhovense defensie uit, maar zijn kopbal spatte uiteen op de paal. Zo had Monaco in de slotfase de grootste kansen om het duel te winnen, maar bleef het bij 1-1.

###

"
116;621298;Engeland;Duitsland;ENG;GER;2;1;2022-07-31Z;2022 UEFA Women's European Championship, Finale;Wiegman helpt Engelse voetbalsters aan historische EK-titel;"Bondscoach Sarina Wiegman heeft de Engelse voetbalsters de eerste hoofdprijs ooit bezorgd. De 52-jarige Nederlandse zag haar elftal zondag op een volgepakt Wembley in de finale van het Europees kampioenschap winnen van Duitsland: 2-1.

 De Engelsen namen meteen het initiatief in de wedstrijd. De eerste kans kwam op naam van White, maar keeper Frohms was goed bij de les. Na 25 minuten was Duitsland dicht bij de openingstreffer. Een goed genomen hoekschop bleef hangen in het vijfmetergebied, de paniek was groot, maar de bal belandde uiteindelijk in de handen van Earps. Vlak voor rust kreeg Engeland de uitgelezen mogelijkheid om op voorsprong te komen, maar White schoot de bal van binnen het vijandelijke strafschopgebied over.

 Gelijkopgaande strijd
Duitsland kwam goed uit de kleedkamer en creëerde meteen twee grote kansen. Wassmuth, in de rust ingevallen voor Brand, ging op Earps af maar miste. Kort daarna was het Lina Magull die een grote kans kreeg. De Duitse middenvelder speelde zichzelf schitterend vrij, maar punterde net naast.

 Na een uur spelen kwam Engeland op voorsprong. Het was invaller Ella Toone die scoorde. Na een prachtige pass van Keira Walsh, lobte ze de bal beheerst over Frohms in het doel. Duitsland herpakte zich snel en ging op jacht ging naar de gelijkmaker. Die kwam er ook. Lina Magull was al een paar keer dichtbij en haalde tien minuten voor het verstrijken van de officiële speeltijd de trekker over.

 Engeland schrijft geschiedenis
Duitsland rook bloed en begon aan te dringen om de wedstrijd nog in de verlenging te beslissen, maar het was juist Engeland dat de wedstrijd alsnog naar zich toe trok. Chloe Kelly punterde haar ploeg in de 110de minuut met een intikker naar de eerste EK-titel ooit.

###

"
117;648963;Tuzla City;AZ;TUZ;AZ;0;4;2022-07-28Z;2022 UEFA Conference League Kwalificatie, Tweede ronde;AZ verzekert zich in Bosnië van derde voorronde Conference League en treft Dundee United;"AZ is weer een stap dichter bij de Conference League. In de Bosnische hoofdstad Sarajevo wonnen de Alkmaarders met 0-4 van Tuzla City. AZ had vorige week in eigen huis met 1-0 gewonnen en kwam vanavond niet in gevaar. De ploeg van Pascal Jansen verzekerde zich met de zege voor de derde voorronde en treft daarin het Schotse Dundee United.

 Net als in het heenduel opende Dani de Wit ook vanavond weer de score. Dit keer niet met een benutte strafschop, maar met een kopbal. Het bleef lang bij 0-1, maar in de tweede helft gooide Vangelis Pavlidis de wedstrijd op slot. De Griekse spits maakte er in de 61ste minuut 0-2 van. Twee minuten later maakte de ingevallen debutant Mayckel Lahdo al helemaal aan alle twijfel een einde door AZ op 0-3 te zetten.

 Fedde de Jong viel ook na rust in en pikte ook zijn goaltje mee. Hij kopte van dichtbij raak na een fijne voorzet van Milos Kerkez.

 Derde voorronde tegen 

 De volgende stop voor AZ is dus de derde voorronde, waarin Dundee United de tegenstander is. De wedstrijden in deze ronde worden op 4 en 11 augustus gespeeld. Mocht AZ ook die ronde doorstaan, dan komt het uit in de play-offronde. Dit is de laatste horde naar de groepsfase van de Conference League. De play-offduels staan op 18 en 25 augustus gepland. Bij uitschakeling is er geen vangnet voor de Alkmaarders.

###

"
118;638269;Ajax;Shakhtar Donetsk;AJA;SHK;3;1;2022-07-26Z;2022 Club Friendly;Ajax wint speciaal duel van Shakhtar en kan zich opmaken voor Johan Cruijff Schaal;"Ajax heeft de laatste vriendschappelijk wedstrijd voor de Johan Cruijff Schaal met 3-1 gewonnen van Shakhtar Donetsk. De doelpunten bij de Amsterdammers kwamen op naam van Dusan Tadic, Steven Berghuis en Mohammed Kudus. De wedstrijd stond in het teken van de oorlog in Oekraïne. Zo werden er vluchtelingen uitgenodigd en kwam de opbrengst van het duel ten goede aan diverse projecten en instanties die hulp bieden aan Oekraïense vluchtelingen en hulpprojecten in Oekraïne. Ook speelden de spelers van Shakhtar niet met hun naam op de rug, maar droegen zij shirts met daarop de namen van Oekraïnse steden.

 Basis met Wijndal en Bergwijn

 Alfred Schreuder koos in de basisopstelling onder meer voor Daley Blind als centrale verdediger, Owen Wijndal als linksback en misschien wel het belangrijkst: Antony keerde weer terug na een blessure die hij opliep aan het einde van het vorige seizoen. Op de bank was er plek ingeruimd voor de aankoop Francisco Conceição. De Portugees werd afgelopen week voor 5 miljoen euro gekocht en maakte in de 77ste minuut zijn debuut.

 Directeur voetbalzaken Hamstra: ""We willen het doen met de groep die er nu staat.""

 Voor de wedstrijd ging directeur voetbalzaken Gerry Hamstra bij Ziggo Sport in op de debutant Francisco Conceição: ""We zien in hem als een potential, maar ook als een speler die er gelijk kan staan."" Zo zou er onder andere nog aan Antony worden getrokken. Maar Hamstra houdt de Braziliaan er graag bij. ""We willen het doen met de groep die er nu staat."" Een andere aankoop, Calvin Bassey, was nog niet bij de selectie. De werkvergunning van de van Rangers overgekomen verdediger is nog niet geregeld, zo onthult de technische baas van de Amsterdammers,

 Verder ging Hamstra in op de drukke transferwindow voor Ajax. Ook besprak hij de samenwerking met Klaas Jan Huntelaar. ""In de zomerwindow gebeurt zoveel. Dat is het mooie van het vak. Ik doe alles samen met Klaas. We pakken dossier samen aan. De ene keer zit hij wat vaker met de desbetreffende speler en ik met de club en zaakwaarnemer en op een ander moment weer andersom. Het is vooral teamwork. Klaas en ik zijn technische leidend. Verder schakelen we met bestuur,'' aldus Hamstra.

 Ajax defensief kwetsbaar

 In de wedstrijd ging Ajax furieus van start. De Amsterdammers zetten hoog druk en Shakhtar kreeg de bal amper weg. Tot echt grote kansen leidde dit niet, omdat Ajax wat slordig was in de eindfase. De grootste kansen van de wedstrijd waren echter voor Shakhtar . Ajax gaf, net als tijdens de eindfase van het vorige seizoen, veel ruimte weg achter de verdediging. De openingstreffer werd dan ook gemaakt door de bezoekers uit Oekraïne. Devyne Rensch werd aan de rechterkant van het veld gemakkelijk voorbij gerend door Mykhaylo Mudryk, die vervolgens in de korte hoek raak schoot voor de 0-1.

 Vlak voor rust kwam Ajax, uit het niks, op 1-1. Dusan Tadic kreeg de bal vlak voor een leeg goal voor zijn voeten en schoot raak. De Serviër stond ogenschijnlijk buitenspel, maar de grensrechter stak zijn vlag niet omhoog en er was geen VAR.

 Ajax begon de tweede helft ongewijzigd en kreeg meteen een aantal kansen. Timber kopte de bal op de paal en schoten van Antony en Berghuis kwamen niet voorbij de Oekraïense-goalie. In de 74ste minuut kwam Ajax op 2-1. Berghuis kreeg een afgeslagen bal voor zijn voeten en schoot via de rug van een verdediger van Shakhtar raak.

 Het slotstuk kwam op naam van Mohammed Kudus. De invaller kreeg de bal van Brobbey en schoot fraai raak in de verre hoek en bepaalde de eindstand op 3-1.

 Opstelling Ajax (v.r.n.l.):
Pasveer, Rensch (Fitz-Jim 66'), Timber (Schuurs 66'), Blind, Wijndal (Baas 76'), Álvarez, Berghuis (Taylor 80'), Klaassen (Brobbey 76'), Bergwijn (Kudus 66'), Antony (Conceição 76'); Tadic.

###

"
119;641080;Feyenoord;Lyon;FEY;LYON;0;2;2022-07-24Z;2022 Club Friendly;Olympique Lyon maatje te groot voor zoekend Feyenoord;"Feyenoord heeft in de laatste serieuze testcase van de voorbereiding een 0-2 nederlaag geleden tegen Olympique Lyon. De equipe van Peter Bosz was een maatje te groot voor de Rotterdammers, die verloren door doelpunten van Alexandre Lacazette en Jeff Reine-Adélaïde. Het duel met de nummer acht van de Ligue 1 van afgelopen seizoen toonde aan dat Feyenoord nog niet volle oorlogssterkte is.

 Omdat Jorrit Hendrikx mag uitkijken naar een andere club gaf Slot de 18-jarige Mimeirhel Benita de kans zich te bewijzen. Fredrik Aursnes startte ‘gewoon’ in de basis. De Noorse middenvelder wordt al een tijdje in verband gebracht met een overstap naar Benfica.

 Aan de andere kant nam Peter Bosz slechts drie wissels mee naar De Kuip waarvan een keeper. De trainer wil graag iedereen aan het werk zien in de voorbereiding. Een groot deel van de spelersgroep kreeg rust omdat zij zaterdag al in actie kwamen tegen Willem II. Het duel met de Eredivisie-degradant werd met 5-0 verloren.

 Lacazette toont zijn klasse

 Alexandre Lacazette kreeg na een half uur spelen ruimte om uit te halen, en die moet je de nummer tien van Lyon niet geven. Hij draaide naar zijn rechterbeen en schoot buiten het bereik van Bijlow van grote afstand raak in de benedenhoek. Een verdiende voorsprong. De gasten speelden met een hogere intensiteit en lieten Feyenoord bij vlagen achter de bal aanlopen. Op slag van rust liep Reine-Adelaide de 0-2 binnen.

 Olympique Lyon-speler Alexandre Lacazette zet zijn ploeg op voorsprong in het oefenduel met Feyenoord.

 Bijlow kreeg in de tweede helft minder te doen. De energie bij Olympique Lyon vloeide weg en dat gaf Feyenoord de gelegenheid nadrukkelijker de aanval te zoeken. Danilo was op aangeven Aursnes dicht bij de aanlsluitingstreffer. Anthony Lopes pareerde de inzet van de Braziliaan.

 Jeudig Feyenoord kan geen vuist maken

 Met onder anderen Jean-Paul Boëtius, Alireza Jahanbakhsh en Mohamed Taabouni in de ploeg was Feyenoord meer op de helft van de Fransen te vinden. Naast de ervaren spelers kregen ook de jeudige Quilindschy Hartman, Noah Naujoks en Mike Kleijn speelminuten. De jongelingen konden, behoudens een schot van Jahanbakhsh, niet meer aan het wankelen brengen.

 Feyenoord verliest zo opnieuw een wedstrijd in de voorbereiding zonder een doelpunt te maken. Afgelopen zaterdag was Union Sint-Gillis met 0-4 te sterk. Slot heeft nog twee weken om zijn ploeg te prepareren voor de seizoensouverture tegen Vitesse en zal dan hopelijk wat meer smaken hebben op onder andere de linksback-positie.

###

"
120;621301;Frankrijk;Nederland;FRA;NED;1;0;2022-07-23Z;2022 UEFA Women's European Championship, Kwartfinales;Strafschop doet dapper Oranje in verlenging de das om;"De Oranjevrouwen zijn na een slopend voetbalgevecht met Frankrijk uitgeschakeld op het EK. De regerend Europees kampioen moest het hoofd in de verlenging buigen voor de betere Fransen. Ève Périsset bezorgde Frankrijk met een benutte strafschop het ticket voor de halve finale.

 Bondscoach Mark Parsons had sterspeelster Vivianne Miedema weer terug voor het cruciale duel met Frankrijk. Victoria Pelova verving de geblesseerde Lieke Martens. Opvallend was het passeren van Jill Roord en Aniek Nouwen. Lineth Beeresteyn startte als rechterspits, Kerstin Casparij nam de plek van Dominique Janssen over op de linksbackpositie. Janssen vormde met Van der Gragt het hart van de defensie.

 Frankrijk dicteert 

 Na een kwartier waarin Oranje niet onder deed voor Frankrijk werd het steeds drukker voor het doel van Daphne van Domselaar. De keepster van FC Twente werd verrast door haar teamgenoot Dominique Janssen, die de bal verkeerd raakte. Met een snelle reflex hield Van Domselaar haar doel schoon. Daarna was het haar rechtervuist die redding bracht op de inzet van Delphine Cascarino.

 De druk van de Fransen zwengelde verder aan en de ploeg van Parsons kreeg steeds meer moeite om van de eigen helft af te komen. Sandie Toletti sprong onzorgvuldig om met een vrije schietkans. Haar poging ging wild over het doel van Van Domselaar. Na bijna een half uur ontsnapte Oranje aan een achterstand toen het afstandsschot van Cascarino eindigde op de paal.

 Dat Oranje de kleedkamer opzocht bij een gelijke stand was vooral te danken aan Stephanie van der Gragt. De centrale verdediger ontpopte zich als een ware sta-in-de-weg. In de 37ste minuut haalde ze de inzet van Melvine Malard voor de doellijn weg. Een paar minuten later voorkwam Van der Gragt de openingstreffer van Grace Geyoro. Het rustsignaal van scheidsrechter Ivana Martinčić kwam als geroepen.

 Oranje komt sterker uit kleedkamer

 In het tweede bedrijf liet Van der Gragt zich ook in aanvallend opzicht gelden. Haar kopbal was niet krachtig genoeg om Pauline Peyraud-Magnin te verontrusten. Het was een speldenprikje van Oranje in het eerste kwartier na rust waarin Frankrijk verder van het doel werd gehouden. De krachtverhoudingen waren meer in evenwicht. Oranje kreeg meer grip op de Fransen, maar kon geen doelrijpe kansen creëren.

 Frankrijk kreeg in de slotfase nog de meeste aanspraak op de overwinning. Geyoro kopte van dichtbij over. Vervolgens sleepte Van Domselaar een verlenging uit het vuur voor Nederland. Ze strekte zich in de 92ste minuut op een kopbal Wendie Renard. Daarmee voorkwam ze een zeker lijkend doelpunt van de aanvoerder van Frankrijk en kon de ploeg van Parsons zich opmaken voor de verlenging.

 Strafschop brengt beslissing

 Frankrijk was er in 100 minuten voetbal een aantal keren heel dichtbij, maar pas in de 102e minuut konden ze voor het eerst juichen. Er moest een penalty aan te pas komen. Diani glipte er langs bij Janssen, die te laat een tackle inzette. Na ingrijpen van de VAR ging de bal op de stip en benutte Ève Périsset de strafschop. Frankrijk wilde de kwartfinale daarna snel beslissen, maar haalde de trekker niet over.

 De achterstand liet Parsons geen andere keus dan va banque te gaan spelen. Die beslissing hield weinig uit voor Oranje. Frankrijk werd gevaarlijk door de grote ruimtes die onstonden op het veld. Ondanks dat Van der Gragt, Miedema en de ingevallen Romée Leuchter zich in de punt van de aanval meldden, bleef Frankrijk eenvoudig op de been tijdens het slotoffensief van Oranje.

 Frankrijk kan zich opmaken voor de halve finale waarin Duitsland de tegenstander is.

###

"
121;635269;PSV;FC Eindhoven;PSV;EIN;5;0;2022-07-19Z;2022 Club Friendly;PSV-talenten beslissen Lichtstadderby tegen FC Eindhoven;"Voor het eerst sinds 2016 namen PSV en FC Eindhoven het tegen elkaar op in een officiële Lichtstadderby. De ploeg van Ruud van Nistelrooij had geen kind aan de stadsgenoot (5-0) en won daarmee de Lichtstad Bokaal, maar daar was het vandaag niet om te doen voor de rood-witten. Het was namelijk de een-na-laatste wedstrijd voordat het echte werk begint.

 PSV stoomt zich klaar voor het nieuwe seizoen. Zaterdag oefent de club nog tegen het Spaanse Real Betis en een week later is het alweer tijd voor de Johan Cruijff Schaal, waarin de bekerwinnaar het opneemt tegen de regerend landskampioen Ajax. Dan is de eerste echte prijs van het seizoen te verdienen.

 Het begin van het seizoen kan erg bepalend zijn voor Van Nistelrooij en zijn team, want begin augustus treffen ze AS Monaco al in de derde voorronde van de Champions League. Mocht PSV dat tweeluik niet overleven, dan daalt het meteen af naar de Europa League.

 Talenten laten zich zien

 Van Nistelrooij wil zoveel mogelijk spelers aan het werk zien richting het begin van het seizoen. Hij startte dan ook met een vrij verrassende opstelling. Zo begon Yorbe Vertessen in de spits en werden de flanken bezet door Johan Bakayoko en Ismael Saibari. Met name Saibari liet zich gelden, want de 21-jarige middenvelder was goed voor twee doelpunten. Bij zijn eerste treffer werd hij op zijn wenken bediend door Bakayoko.

 Richard Ledezma mocht ook starten en hij beloonde zichzelf met een assist. Hij gaf aan op Vertessen, die de openingstreffer voor zijn rekening nam. Naast Vertessen en Saibari kwamen ook Marco van Ginkel en Jeremy Antonisse nog op het scorebord. Van Ginkel benutte een strafschop en Antonisse zag zijn voorzet door niemand aangeraakt worden en binnenvallen.

 Alleen negentig minuten voor Drommel

 In totaal kwamen er 21 spelers in actie voor PSV. Zo wisselde Van Nistelrooij nagenoeg zijn hele elftal in de tweede helft. Alleen Joël Drommel bleef staan. In de zestigste minuut kwam een deel van de grote namen binnen de lijnen. Zo vielen Noni Madueke, Luuk de Jong, Xavi Simons, Jordan Teze en Phillip Max onder anderen tegelijk in.

 Hoe de uiteindelijke basiself van Van Nistelrooij eruit gaat zien, zal naar verwachting pas tijdens de Johan Cruijff Schaal bekend worden. Die wedstrijd vindt op 30 juli plaats in de Johan Cruijff ArenA. De verwachting is dat Cody Gakpo en Guus Til dan ook weer bij de selectie zitten.

 Van Nistelrooij is hoopvol over de stappen van Gakpo en Til in aanloop naar het begin van het seizoen:

 Cody Gakpo en Guus Til keken nog vanaf de tribune mee tijdens de Lichtstadderby.

###

"
122;621307;Zwitserland;Nederland;SUI;NED;1;4;2022-07-17Z;2022 UEFA Women's European Championship, Groepsfase;Doelpuntrijk slot net niet voldoende voor groepswinst Oranje;"Nederland heeft als nummer twee van de groep de kwartfinale bereikt door een 1-4 overwinning op Zwitserland. De winst kwam moeizaam tot stand. Door een sterke slotfase kwam Oranje nog dicht in de buurt van de groepswinst. Doordat Zweden met ruime cijfers won van Portugal (5-0) speelt Oranje in de kwartfinale tegen Frankrijk.

 In de openingsfase was Zwitserland de bovenliggende partij. Oranje werd teruggedrongen tot de eigen helft door het aanvalsspel van de Zwitsers. Het leidde ook tot een gevaarlijke doelpoging van Sandy Maendly na ruim tien minuten. Met een schitterende zweefduik richting de rechter bovenhoek hield Daphne van Domselaar haar doel schoon. Nederland kwam de openingsfase zonder kleerscheuren door en werd voor het eerst dreigend via Lineth Beerensteyn.

 Na een onderschepping van Sherida Spits kon Beerensteyn alleen op doelvrouw Gaëlle Thalmann af, die haar de scoringskans ontnam. Thalman tikte de bal tegen de voet van Beerensteyn en daarvoor legde Iuliana Elena Demetrescu op de stip. De beslissing werd echter teruggedraaid door de VAR. De mogelijkheid voor Beerensteyn gaf Oranje meer vertrouwen. Niet veel later kreeg Jackie Groenen een goede schietkans, maar haar inzet ging recht op Thalmann af.

 Met één vuist hield Thalmann in de 34e minuut ook Lieke Martens van scoren af. De kopbal van de PSG-speelster werd overgetikt door de Zwitserse. Een levendige eerste helft, maar gescoord werd er niet. Al vroeg in de tweede helft kwam daar verandering in. Stephanie van der Gragt kopte de bal richting de verre hoek. In een poging om de bal voor de lijn weg te halen werkte Ana-Maria Crnogorčević in eigen doel. Een fortuinlijke en broodnodige voorsprong voor de ploeg van Parsons. Zeker omdat Zweden, concurrent in strijd om de groepswinst, al met 3-0 voor stond bij rust tegen Portugal.

 Oranje komt ijzersterk terug van tegenslag

 De hoop om nog kans te maken op de groepswinst vervloog al snel, want vier minuten later maakte Zwitserland gelijk. Géraldine Reuteler schoof van dichtbij binnen. Zwitserland ging op zoek naar de 2-1, maar stuitte op een uitblinkende Van Domselaar. De keepster van FC Twente hield haar ploeg in een moeilijke fase op de been met een aantal uitstekende reddingen.

 Het spel bleef op en neer golfen. Na een trits kansen voor de Zwitsers en dito reddingen van Van Domselaar toonde Oranje zich uiterst effectief. In de 83e minuut kopte invaller Romée Leuchter raak uit een voorzet van Lynn Wilms. Daarmee was het verzet van de Zwitsers gebroken en kwam het geloof in de groepwinst bij Oranje weer terug. In de 89e minuut gooide Victoria Pelova de wedstrijd in het slot. Daar bleef het niet bij. In de 95e minuut tekende opnieuw Leuchter voor de 4-1. Een inzet op de paal weerhield haar van een loepzuivere hattrick én de groepswinst.

 Zweden heeft geen kind aan Portugal

 Nederland eindigt als tweede in de groep neemt het in de kwartfinale op tegen Frankrijk, omdat Zweden geen kind had aan Portugal: 5-0.  Filippa Angeldal was voor rust twee keer trefzeker. Een eigen doelpunt van Carole Costa zorgde voor een comfortabele 3-0 voorsprong. Kosovare Asllani en Stina Blackstenius scoorden na rust en bepaalden de eindstand op 5-0.

###

"
123;635268;PSV;Villarreal;PSV;VIL;1;2;2022-07-16Z;2022 Club Friendly;PSV-nieuwelingen laten zich bij vlagen zien in verloren oefenduel met Villarreal;"Het vernieuwde PSV van Ruud van Nistelrooij heeft de eerste serieuze oefenwedstrijd van deze voorbereiding nipt verloren. Luuk de Jong luisterde zijn rentree in het Phillips Stadion op met de openingstreffer, maar Villarreal trok aan het langste eind: 1-2.

 Het toegestroomde publiek had een aantal dingen om naar uit te kijken. Voor Ruud van Nistelrooij was het zijn officieuze thuisdebuut en de trainer stuurde een sterk elftal het veld in met vier nieuwelingen. Alhoewel er voor De Jong weinig nieuw is aan het Philips Stadion.

 De thuishaven van PSV voelt voor hem als een warm bad en dat kwam tot uiting in de eerste helft. Een aanval van het nieuwe trio De Jong, Xavi Simons en Ki-Jana Hoever leidde tot een prachtgoal. Xavi kreeg de bal op maat mee van Hoever. De middenvelder voelde dat De Jong wachtte op de bal bij de eerste paal. De ervaren spits tikte met buitenkant schoen binnen: 1-0. 

 Een andere aankoop waar veel verwacht wordt is Walter Benítez. De Argentijnse doelman onderscheidde zich in de eerste helft met een uitstekende redding op een kopbal van dicht bij. Ibrahim Sangaré en Armando Obispo bleven achter in de kleedkamer bij aanvang van de tweede helft. Richard Ledezma en Dennis Vos waren hun vervangers.

 Villareal begon sterk aan het tweede bedrijf en kwam op 1-1 via Pino. Daar bleef het niet bij, Danjuma was niet veel later dicht bij de voorsprong. Nicolas Jackson boog in de 79e minuut de wedstrijd om in Spaans voordeel. De Senegalees kopte bij de tweede paal binnen.

 Zo sloot Van Nistelrooij zijn eerste officieuze thuiswedstrijd af met een verliespartij. Van Nistelrooij kon nog niet beschikken over Guus Til, Cody Gakpo en Érick Gutiérrez. Ook André Ramalho en Mauro Junior waren nog niet fit genoeg.

 Branthwaite sluit aan 

 Voor de oefenwedstrijd tegen de halve finalist van de Champions League van afgelopen seizoen maakte PSV bekend dat Jarred Branthwaite zich ook bij de PSV-selectie zal voegen. De 20-jarige Engelse verdediger wordt gehuurd van Everton. Zodra de gesprekken tussen Everton en PSV zijn afgerond zal hij worden gepresenteerd.

 Opstelling PSV eerste helft: Benitez; Hoever, Teze, Obispo, Max; Simons. Sangare, Veerman; Madueke, De Jong, Antonisse.

###

"
124;621315;Nederland;Portugal;NED;POR;3;2;2022-07-13Z;2022 UEFA Women's European Championship, Groepsfase;Gehavend Oranje worstelt zich naar koppositie poule C;"Ondanks het ontbreken van sterkhouders als Vivianne Miedema en Jackie Groenen hebben de Oranjevrouwen de tweede groepswedstrijd op het EK met 3-2 weten te winnen van Portugal. De twee speelsters zitten in zelfisolatie, omdat zij positief zijn getest op het coronavirus. Zij zagen hun team dus winnen en daardoor drie punten bijschrijven. Door de zege staat Nederland nu met vier punten op de eerste plaats in groep C.

 Het leek in eerste instantie snel mis te gaan voor Oranje, want Portugal had de bal binnen vijf minuten al in het net liggen. Ana Borges was het eindstation van een Portugese aanval, maar eerder in de aanval werd er al buitenspel geconstateerd waardoor het doelpunt niet telde. Nederland liet zich niet van de wijs brengen en herpakte zich snel. Zo kwam de ploeg van Mark Parsons twee minuten later zelf op voorsprong. Uitgerekend Damaris Egurrola, die Jackie Groenen verving, kopte raak uit een hoekschop van aanvoerder Sherida Spitse.

 Na zestien minuten was er weer een rake kopbal van Oranje. Dit keer was het Stefanie van der Gragt die het meest alert reageerde na een mislukt schot van Lieke Martens. Zo verdubbelde Van der Gragt de voorsprong voor Nederland. De ploeg van Parsons wist het verschil van twee goals niet vast te houden tot aan de rust, want in de 36e minuut kreeg Portugal na tussenkomst van de VAR een strafschop en die werd benut door Carole Costa.

 Na rust ging de voorsprong al na één minuut in rook op. Diana Silva kopte van dichtbij raak, waardoor het binnen mum van tijd 2-2 stond. Oranje leek snel orde op zaken te stellen dankzij een treffer van Jill Roord, maar de goal werd afgekeurd wegens buitenspel. De VAR had meer dan drie minuten nodig om de lijnen goed te leggen en constateerde dat er eerder in de aanval sprake was van buitenspel.

 In de 61e minuut kwam Nederland wel daadwerkelijk op 3-2. Lieke Martens speelde Daniëlle van de Donk aan op de rand van de zestien en zij draaide open en schoot de bal met een knap schot in de kruising. Dit was veruit het mooiste doelpunt van de avond en zij bepaalde de eindstand.

 Zondag spelen de Oranjevrouwen om 18:00 uur tegen Zwitserland hun laatste groepswedstrijd.

###

"
125;621316;Zweden;Zwitserland;SWE;SUI;2;1;2022-07-13Z;2022 UEFA Women's European Championship, Groepsfase;Zweden zet grote stap naar kwartfinale met zege op Zwitserland;"Zweden heeft met een 2-1 zege op Zwitserland een grote stap gezet naar de kwartfinale. Fridolina Rolfö had met een doelpunt en een assist een groot aandeel in de zege op de Zwitsers, die moeizaam tot stand kwam. Zweden is nu met vier punten koploper in de groep van Nederland, dat later op de avond in actie komt tegen Portugal.

 In de eerste helft kon Zweden de hoge verwachtingen niet waarmaken. De ploeg van Peter Gerhardsson leek na tien minuten zelfs op achterstand te komen. Een onhandige botsing tussen Magdalena Eriksson en Noelle Maritz werd door scheidsrechter Marta Huerta de Aza beoordeeld als een strafschop. De beslissing werd teruggedraaid na ingrijpen van de VAR. Het was het grootste moment van opwinding na 45 minuten voetbal in Sheffield.

 Zweden komt sterker uit de kleedkamer

 Zweden begon de tweede helft opportunistischer, wat leidde tot gevaar voor het Zwitserse doel. Een aanval die dwars door de defensie van Zwitserland sneed leverde in de 53e minuut de voorsprong op. Fridolina Rolfö was het eindstation. De speelster van Barcelona schoof de bal in de korte hoek binnen. Slechts twee minuten later kwam Zwitserland op gelijke hoogte. Een voorzet vanaf de rechterflank werd niet goed verwerkt door Hedvig Lindahl. Ramona Bachman pikte de bal randje zestien op en schoot in de verre hoek raak.

 In de slotfase trok de nummer twee van de FIFA-ranking de wedstrijd naar zich toe via Hanna Bennison, de jongste speelster van de Zweedse selectie. In de 79e minuut knalde ze op aangeven van Rolfö de 2-1 tegen de touwen. Zweden scoorden vervolgens nog twee keer, maar de uitslag viel niet hoger uit omdat beide doelpunten werden afgekeurd wegens buitenspel.

 Na het eerdere gelijkspel tegen Nederland gaat Zweden nu met vier punten aan de leiding in groep C. De ploeg van Mark Parsons kan op gelijke hoogte komen met Zweden als er woensdagavond gewonnen wordt van Portugal.

###

"
126;621323;Nederland;Zweden;NED;SWE;1;1;2022-07-09Z;2022 UEFA Women's European Championship, Groepsfase;Titelverdediger Oranje opent EK met gelijkspel tegen Zweden;"De Nederlandse vrouwen zijn het EK begonnen met een 1-1 gelijkspel tegen Zweden, de nummer twee van de wereld. Oranje is na de eindzege in 2017 de titelverdediger op het Europees kampioenschap in Engeland en heeft met dit gelijke spel de eerste test achter de rug.

 De teams moesten duidelijk hun draai zien te vinden in de eerste helft. Het zag er op sommige momenten wat onwennig uit. Zo ook bij keepster Sari van Veenendaal die vroeg in de wedstrijd haar medespeelsters Lynn Wilms en Stefanie van der Gragt torpedeerde. Alle drie de vrouwen gingen tegen de grond, maar vervolgden de wedstrijd nadat het spel een tijdje stillag.

 Uiteindelijk kon Van Veenendaal niet verder, waardoor de wedstrijd voor haar al na twintig minuten ophield. Voor haar kwam Daphne van Domselaar in de plaats, de keepster van FC Twente. Zij speelde tot nu toe slechts één interland en dat was in februari tegen Finland op het Tournoi de France. Toen won Oranje met 0-3.

 Zweden op voorsprong

 Na een halfuur noteerde Nederland het eerste schot op doel. Jill Roord probeerde het maar eens van afstand, maar haar schot was een makkelijke prooi voor de 39-jarige doelvrouw Hedvig Lindahl. Vijf minuten later kwam Zweden gevaarlijk op via rechts. Aniek Nouwen werd door haar benen gespeeld en de bal kwam laag en hard voor. Jonna Andersson kreeg de bal op een presenteerblaadje en schoot de bal onder Van Domselaar door: 0-1.

 Na de tegentreffer gaf Nederland gelijk een reactie in de vorm van een schot op doel van Lieke Martens. Het waren echter alleen maar speldenprikjes die Oranje uitdeelde. De echte grote kansen bleven uit voor de ploeg van Mark Parsons. De bondscoach zag vijf minuten voor rust ook nog Nouwen uitvallen met een enkelblessure. Marisa Olislagers verving haar in de Nederlandse defensie. Dominique Janssen, die ondanks lichte klachten kon starten, verhuisde naar het centrum en Olislagers nam haar vertrouwde linksback-positie in. Door al het oponthoud kwamen er zeven minuten bij in de eerste helft, maar ook in die blessuretijd bleef het bij 0-1.

 Nederland naast Zweden

 Ondanks de tegenslagen in de eerste helft kwam Nederland goed uit de kleedkamer. Dit resulteerde ook al snel in een doelpunt. Na een aanval die door Vivianne Miedema werd opgezet was het uiteindelijk Jill Roord die in de 52ste minuut de eerste goal van Oranje op dit EK maakte: 1-1.

 In de tweede helft liet Miedema zich meerdere keren zien. Ze droeg de aanvoerdersband na het uitvallen van Van Veenendaal en was als aanvoerdster veel betrokken bij het spel. Op het middenveld blonk Jackie Groenen uit, die zowel aanvallend als verdedigend er belangrijk was voor de Oranjevrouwen.

 Slotfase

 Door de 1-1 stand werd het een spannende slotfase. In de 77ste minuut leek Roord op weg naar haar tweede treffer van de wedstrijd. Na goed werk van Groenen en Miedema kwam Roord in scoringspositie, maar tot een schot kwam het uiteindelijk niet. Voor het laatste kwartier besloot Parsons nog frisse krachten in te brengen. Zo kwam Victoria Pelova voor Daniëlle van de Donk, die ook wat aangeslagen was, en Lineth Beerensteyn verving doelpuntenmaker Roord.

 Veel kansen leverde de slotfase niet meer op. Fridolina Rolfö zorgde nog wel voor gevaar met een afstandsschot in de 87ste minuut, maar haar inzet werd gekeerd door Van Domselaar. Zo eindigde de wedstrijd in 1-1.

 Groep C

 Eerder op de avond stonden de andere twee landen uit groep C, Portugal en Zwitserland, tegenover elkaar. Dat duel eindigde in een 2-2 gelijkspel nadat Zwitserland binnen vijf minuten al op een 0-2 voorsprong was gekomen. Alle vier de landen staan na een speelronde nu dus op één punt.

###

"
127;621328;Engeland;Austria;ENG;AUT;1;0;2022-07-06Z;2022 UEFA Women's European Championship, Groepsfase;Gastland Engeland trapt EK af met moeizame zege op Oostenrijk;"De Engelse vrouwen zijn het EK begonnen met een 1-0 overwinning op Oostenrijk. Ze deden dat voor de ogen van 68.871 toeschouwers en dat bezoekersaantal is een record op een EK vrouwenvoetbal. De ploeg van Sarina Wiegman is topfavoriet om het toernooi te winnen, maar beleefde toch een moeizame openingswedstrijd.

 Beth Mead was de maker van de eerste goal op dit EK. Ze liep slim achter de verdediging weg en tikte de bal over de Oostenrijkse doelvrouw, en tevens teamgenoot bij Arsenal, Manuela Zinsberger. De bal werd nog via de onderkant van de lat uit het doel gewerkt, maar tevergeefs. De bal was over de lijn en zo kwamen de Engelsen na een kwartier spelen op een 1-0 voorsprong. Mead is wel vaker belangrijk sinds de komst van Wiegman, want in negen wedstrijden onder de Nederlandse coach scoorde de aanvaller dertien keer en gaf ze twaalf assists.

 De Lionesses waren gezien de hele wedstrijd sterker dan Oostenrijk, maar toch bleef het met de minimale voorsprong spannend tot de laatste minuut. In het restant van de openingswedstrijd vielen er echter geen doelpunten meer, waardoor het gastland de eerste drie punten binnen heeft. De volgende tegenstanders voor Wiegman en haar team zijn Noorwegen en Noord-Ierland.

 Oranje Vrouwen

 De vrouwen van het Nederlands elftal komen zaterdag voor het eerst in actie op het EK. Ze nemen het in hun eerste groepswedstrijd op tegen Zweden. De andere twee tegenstanders in Groep C zijn Portugal en Oostenrijk.

###

"
128;641103;PSV;Lohne;PSV;LOH;6;0;2022-06-25Z;2022 Club Friendly;Van Nistelrooij bij officieus debuut met PSV ruim langs Lohne;"Ruud van Nistelrooij heeft zijn officieuze debuut als PSV-trainer erop zitten. Hij zag zijn team op De Herdgang met 6-0 winnen van het Duitse BW Lohne.

 De trainer koos ervoor om de nieuwe keeper Walter Benítez meteen op doel te zetten. De verdediging bestond uit Fredrik Oppegård, Derrick Luckassen, Armando Obispo en Phillip Max. Marco van Ginkel, Ismael Saibari en Joey Veerman vormden samen het Eindhovense middenveld en de aavallers waren Noni Madueke, Yorbe Vertessen en Johan Bakayoko.

 In de beginfase hield iedereen zijn hart vast toen Madueke al na twee minuten langs de kant behandeld moest worden. De aanvaller kampt wel vaker met zware blessures, maar dit keer kon hij vrij snel verder. Een minuut later stond hij namelijk al oog in oog met de doelman van Lohne. Hij zag zijn inzet gekeerd worden. In de zesde minuut was het wel raak voor PSV. Obispo was de maker van de eerste treffer. Hij zette PSV op 1-0 uit een corner van Veerman.

 De Eindhovenaren konden niet doordrukken, waardoor een tweede treffer lang uit bleef. In de 39e minuut viel het doelpunt dan toch. Yorbe Vertessen tekende voor zijn eerste doelpunt van het seizoen. Zo ging PSV met een 2-0 voorsprong de rust in.

 Elf nieuwe namen

 In de tweede helft stuurde Van Nistelrooij elf nieuwe namen het veld in. Zo mochten Joël Drommel, Shurandy Sambo, Jenson Seelt, Dennis Vos, Mohammed Amin Doudah, Mathijs Tielemans, Richard Ledezma, Dante Sealy, Simon Colyn en Jeremy Antonisse het restant van de wedstrijd spelen. Colyn begon goed aan zijn invalbeurt, want hij scoorde al na zes minuten. Ook Ledezma pikte een doelpuntje mee. Hij tekende ruim een kwartier voor het einde voor de 4-0.

 De talenten van PSV deden het goed in de tweede helft, want ze liepen uiteindelijk ver weg bij de Duitse tegenstander. Lohne maakte nog een eigen doelpunt en Colyn bepaalde de eindstand met zijn tweede treffer op 6-0.

 Aanknopingspunten

 Een oefenduel is natuurlijk bedoeld om een beter beeld van de selectie te krijgen. Ondanks dat veel spelers nog weg zijn, kon Van Nistelrooij al een aantal potentiële basisspelers in actie zien. Helaas werd de nieuwe doelman Benítez niet echt getest vandaag. Drommel moest wel twee keer in actie komen, maar kon zich niet dusdanig onderscheiden dat de trainer aan het twijfelen wordt gebracht. In de aanval zag Van Nistelrooij Madueke hier en daar mooie acties maken en Vertessen scoren, terwijl Bakayoko wat minder in het spel voorkwam. In de tweede helft lieten de talenten zichzelf zien. PSV liep verder uit met de doelpunten van onder meer Colyn en Ledezma.

 Aanloop naar Johan Cruijff Schaal

 PSV heeft met dit oefenduel de voorbereiding ingeluid. De club uit Eindhoven gaat een bomvolle maand juli in. Zo oefent het team nog tegen Arminia Bielefeld, Villarreal, FC Eindhoven, Real Betis en speelt het op 30 juli voor de Johan Cruijff Schaal tegen Ajax. Na deze periode weet Van Nistelrooij dus echt waar hij staat met zijn ploeg.

###

"
129;624072;Nederland;Wales;NED;WAL;3;2;2022-06-14Z;2022-24 UEFA Nations League, Groepsfase;Ongeslagen Oranje wint weer in extremis van Wales in Nations League;"Nederland heeft de interlandperiode afgesloten met een 3-2 overwinning op Wales. Zo blijft Oranje ongeslagen en is het na vier wedstrijden in de Nations League de koploper van de groep met daarin België, Polen en Wales als tegenstanders. Net als in Wales leek Nederland een zege uit handen te geven door een late tegentreffer, maar weer wist de ploeg van Louis van Gaal het razendsnel om te draaien.

 Het aanvalstrio Vincent Janssen, Noa Lang en Cody Gakpo liet zich in de eerste helft meteen gelden. Zo opende Lang met zijn eerste goal voor Oranje, op aangeven van Janssen, de score in de zeventiende minuut en was het zes minuten later Gakpo die de score verdubbelde. Ook bij het tweede doelpunt verzorgde Janssen een deel van het voorbereidende werk.

 Waar de aanvallers zich in de eerste helft bewezen, ging het achterin minder voortvarend. In de 26e minuut ging Jordan Teze in de fout en was het Brennan Johnson die het met een schot door de benen van aanvoerder Matthijs de Ligt genadeloos afstrafte. Zo hield Oranje weer niet de nul. De laatste keer dat dat wel lukte was tegen Noorwegen op 16 november 2021.

 Weer door het oog van de naald

 De wedstrijd leek in de tweede helft als een nachtkaars uit te gaan. De teams kwamen niet veel verder dan een aantal speldenprikjes, totdat Wales in de laatste minuut een strafschop kreeg. De ingevallen Gareth Bale nam de verantwoordelijkheid en faalde niet. Hij leek Wales naar een punt te schieten, maar net als in Wales wist Oranje het nog om te draaien. Direct vanaf de aftrap ging Nederland in de aanval en Memphis Depay was het eindstation. Hij bepaalde de eindstand op 3-2.

###

"
130;624099;Nederland;Polen;NED;POL;2;2;2022-06-11Z;2022-24 UEFA Nations League, Groepsfase;Oranje pakt punt tegen Polen na comeback en penaltymisser Memphis;"Het Nederlands elftal heeft zaterdagavond een punt overgehouden na een sensationeel duel met Polen: 2-2. In een uitverkochte Kuip draaide Oranje in de tweede helft een 2-0 achterstand om, waarna Memphis Depay vlak voor tijd een penalty miste.

 Oranje had in de openingsfase weinig te vrezen van Polen en was via onder meer Steven Berghuis en Memphis Depay gevaarlijk voor het doel van keeper Lukasz Skorupski. Een openingstreffer leverde dat echter niet op.

 Cash opent de score

 Tegen de verhoudingen in kwam Polen vervolgens in de 19e minuut op voorsprong. Oranje-doelman Mark Flekken, die als vervanger van de licht geblesseerde Jasper Cillessen onder de lat stond, had geen antwoord op een schot in de verre hoek van rechtsback Matty Cash: 0-1.

 Ook in de zoektocht naar de gelijkmaker ontbrak het voorin bij Oranje aan scherpte rond het doelgebied van Polen. De problemen stapelden zich al vroeg in de tweede helft verder op voor Oranje.

 Drie doelpunten

 In de 50e minuut verdubbelde Polen namelijk de voorsprong na een fraaie aanval. Een dieptebal van Krzysztof Piatek werd door Przemyslaw Franowski breed gelegd op Piotr Zielinksi, die eenvoudig kon binnentikken.

 Binnen zes minuten draaide Oranje echter de wedstrijd helemaal om. Uit een voorzet van Daley Blind tikte Davy Klaassen de aansluitingstreffer binnen, waarna Denzel Dumfries op aangeven van Memphis zijn ploeg op gelijke hoogte bracht. Waar nog even werd gedacht aan buitenspel, keurde de VAR het doelpunt uiteindelijk goed.

 Memphis mist penalty

 In de slotfase kreeg Oranje nog een ultieme kans om de zege binnen te halen. Na hands van Cash ging de bal op de stip, maar Memphis faalde vanaf elf meter. Zijn poging raakte de paal.

 Oranje blijft na drie duels wel ongeslagen in de Nations League en is nog altijd de koploper in de groep met zeven punten. Polen en België, dat 1-1 gelijkspeelde tegen Wales, staan nu beide op vier punten.

###

"
131;601079;Wales U21;Nederland;WAL;NED;0;1;2022-06-11Z;2021 UEFA European Under-21 Championship Qualifying, Groepsfase;Jong Oranje sluit succesvolle EK-kwalificatiecampagne af met minimale zege op Wales;"Jong Oranje heeft de afsluitende wedstrijd in de kwalificatiegroep voor het EK met minimale cijfers weten te winnen van Jong Wales. Feyenoord-verdediger Lutsharel Geertruida kopte vlak voor tijd de enige treffer van het duel tegen de touwen.

 Bij Jong Oranje maakte Ajax-doelman Jay Gorter zijn debuut onder de lat. Gorter nam de plaats in van Kjell Scherpen, die door bondscoach Louis van Gaal bij de selectie van het Nederlands elftal is gehaald om de geblesseerde Tim Krul te vervangen.

 Kopbal Geertruida

 Jong Oranje was in de eerste helft de betere ploeg, maar zag een doelpunt van Brian Brobbey vlak voor rust afgekeurd worden. Vijf minuten voor het einde van de wedstrijd was het wel raak dankzij een kopbal van Geertruida: 0-1.

 Na het puntenverlies van concurrent Jong Zwitserland tegen Jong Moldavië (1-1 gelijkspel) wist Jong Oranje al dat het niet meer ingehaald kon worden door de Zwitsers. De ploeg van Van de Looi kan zich na vanavond gaan opmaken voor het eindtoernooi in Roemenië en Georgië. Het eerste duel op het EK wordt gespeeld op 6 juni 2023.

###

"
132;624125;Wales;Nederland;WAL;NED;1;2;2022-06-08Z;2022-24 UEFA Nations League, Groepsfase;Oranje verslaat Wales na enerverende extra tijd;"Nederland is na een overwinning op België ook tegen Wales erin geslaagd een zege te boeken. Na een enerverende extra tijd waarin twee keer werd gescoord werd het 1-2 voor het team van Louis van Gaal.

 Genoeg om vooraf over te discussiëren, want bij Nederland koos Louis van Gaal voor elf andere namen ten opzichte van het Nations League-duel met België van vrijdag. Daarbij twee debutanten, want Jerdy Schouten en Jordan Teze maakten hun debuut in het Nederlands elftal. Bij Wales was er ook het een en ander gewijzigd. Zeven andere namen stonden er in de basis in vergelijking tot de wedstrijd waarin het land zich plaatste voor het WK ten koste van Oekraïne.

 Oranje-speler Jerdy Schouten na afloop van de Nations League-wedstrijd tegen Wales.

 Hoogtepunt van de eerste helft speelde zich na twee minuten en 43 seconden al af. Jordan Teze haalde Daniel James naar de grond en kreeg zo zijn eerste gele kaart in het Nederlands elftal. Dat bleek de snelste ooit, want Orlando Trustfull had dit record in zijn handen toen hij in 1995 na 9 minuten geel kreeg tegen Wit-Rusland. Verder was het een gezapige eerste helft. Mark Flekken moest alleen in actie komen toen Harry Wilson hem testte uit een vrije trap van afstand. Oranje zelf creëerde ook niet erg veel. Na 43 minuten kreeg Cody Gakpo een mogelijkheid nadat Wout Weghorst over de bal heen trapte. Zijn schot ging via een Welsh been naast de goal.

 De laatste keer dat Nederland in de eerste helft tot een schot op goal kwam was op het EK, toen Nederland verloor van Tsjechië in de achtste finales. Veel veranderen deed Van Gaal echter niet in de rust. Bij Wales was er één wijziging: doelman Danny Ward werd vervangen door Adam Davies. Net in de goal of niet, Davies deed het aanmerkelijk slechter dan zijn voorganger. Vijf minuten na rust speelde Schouten middenvelder Teun Koopmeiners aan en met zijn mindere rechterbeen verschalkte de Atalanta-speler Davies in de lange hoek: 0-1.

 Oranje-speler Teun Koopmeiners na afloop van de Nations League-wedstrijd tegen Wales.

 Cody Gakpo leek daar een paar minuten later een tweede treffer aan toe te voegen, maar stond in buitenspelpositie op het moment van aanspelen. Noa Lang probeerde na 71 minuten een schitterende treffer te produceren, maar vond wel Davies op zijn weg naar een goal. Wales, dat thuis een voortreffelijke reeks kan overleggen, produceerde amper goede kansen. Tot de extra tijd was aangebroken. Connor Roberts kreeg op rechts alle tijd om een voorzet te geven en vond Rhys Norrington-Davies, die goed inkopte. Toch was dat niet genoeg voor een punt voor Wales. Uit de eerstvolgende aanval dartelde invaller Frenkie de Jong zich vrij, stuurde Tyrell Malacia de diepte in en met een voorzet bediende hij Wout Weghorst, die zijn derde interlandgoal maakte in 14 wedstrijden.

 Oranje-speler Wout Weghorst na afloop van de Nations League-wedstrijd tegen Wales.

 Nederland gaat aan kop in de poule van de Nations League. Polen, dat eerder won van Wales ging in Brussel onderuit tegen de Belgen. De Rode Duivels staan op doelsaldo tweede plaats, na de grote 1-4 nederlaag tegen Nederland van vrijdag was de 6-1 overwinning tegen de Polen daarvoor genoeg.

###

"
133;601093;Nederland;Gibraltar U21;NED;GIB;6;0;2022-06-07Z;2021 UEFA European Under-21 Championship Qualifying, Groepsfase;Jong Oranje dendert pas in de tweede helft over Jong Gibraltar heen;"Jong Oranje is nog één stap verdwijderd van deelname aan het Europees kampioenschap volgend jaar. In Almere versloegen de beloften Jong Gibraltar met 6-0. De jongelingen hadden geen moeite met de bezoekers, die laatste in de poule staan, maar kwamen in de tweede helft pas tot scoren.

 Megakansen onbenut

 Bondscoach Erwin van de Looi koos na de zakelijke zege op Jong Moldavië vrijdag voor een compleet nieuw elftal. Hugo Wentges verving in zijn debuut onder de lat de naar het grote Oranje vertrokken Kjell Scherpen. Ook Spartaan Sven Mijnans maakte zijn eerste minuten in het team en Wouter Burger was de captain op het middenveld.

 Net als in de uitwedstrijd (0-7) was het eenrichtingsverkeer tegen de jongelingen van Gibraltar, die nog geen doelpunt hadden gemaakt in de poule. De openingsgoal viel wonderbaarlijk genoeg niet in de eerste helft. Met name het grote aantal missers van de teruggekeerde Myron Boadu, die samen met Daishawn Redan het aanvalskoppel vormde, viel op. De spits van AS Monaco raakte de paal, miste een penalty, zag zijn omhaal op de lat belanden, stuitte één op één op de Gibraltar-doelman, schoot naast na een mooie aanval en kopte wederom op het aluminium.

 Gibraltar knakt

 Meteen na rust werd de verdediging van de bezoekers wel verschalkt: rechtsback Denso Kasius kreeg een welverdiende assist op zijn naam omdat Daniël van Kaam van dichtbij binnen tikte. Even ging het onbenutte kansen-festival vrolijk verder, maar vielen de doelpunten rap in Almere.

 Redan kopte raak uit een corner en invallers Brian Brobbey en Mitchel Bakker lieten verdediger Sepp van den Berg scoren. Een eigen doelpunt hield Boadu weer van scoren af en publieklieveling Brobbey prikte er zelf ook één in. De eindstand was 6-0 dankzij een raak afstandsschot van Elayis Tavsan.

 Woensdag is het de beurt aan Zwitserland om in het spoor te blijven van Jong Oranje. Als de Zwitsers van Jong Moldavië verliezen of op een gelijkspel blijven steken, zijn de Nederlandse beloften zeker van het deelname aan het EK. Anders moeten ze het zaterdag in Wales afmaken. Die laatste poulewedstrijd is om 18:00 uur LIVE te zien op ESPN.

###

"
134;624151;België;Nederland;BEL;NED;1;4;2022-06-03Z;2022-24 UEFA Nations League, Groepsfase;Oranje verschalkt Rode Duivels na een masterclass;"Nederland heeft België voorzien in een lesje voetbal. Het elftal van Louis van Gaal was tactisch meer dan in orde en liet de Rode Duivels geen kans op een goed resultaat. Zelf kwam Oranje tot vier doelpunten tegen de nummer twee van de wereld: 1-4. Daardoor wint Nederland voor het eerst in 25 jaar de Derby der Lage Landen.

 De openingsfase hield niet over qua tempo. Zowel België als Nederland had moeite om tot goede aanvallen te komen. De energie ontbrak, de passie en inzet om het Koning Boudewijnstadion uit zijn voegen te laten barsten leek op het veld ook niet aanwezig na een lang seizoen. Uit dat trage spel ontstonden desondanks dotten van kansen. Timothy Castagne kon namens de Rode Duivels na 13 minuten doorlopen richting het doel van Jasper Cillessen en de uithaal van de back van Leicester City spatte uiteen op de paal.

 Een zeldzame fout van Kevin De Bruyne leverde een paar minuten later een geweldige mogelijkheid voor Steven Berghuis op. De speler van Ajax die zichzelf terugvond als centrale middenvelder liep na goede druk van Steven Bergwijn door op Mignolet, maar de keeper van België parreerde zijn schot, waarna deze over de doel vloog. Uit de gegeven corner na dat schot was het Memphis Depay die voor het eerst vrij kon uithalen, maar de Barcelona-aanvaller schoot rakelings naast.

 De Rode Duivels moesten na 25 minuten verder zonder de beste doelpuntenmaker uit de geschiedenis van het land. Romelu Lukaku raakte met Nathan Aké verwikkeld in een sprintstrijd richting Nederlands doel, waarbij uiteindelijk beiden naar de grond gingen. Lukaku hield aan dat duel het meeste schade over en moest zich vervolgens laten wisselen. Met het uitvallen van de spits ging het bij Nederland beter lopen. Althans, bij de tegenstander vooral slechter. Slordigheden op het middenveld en achterin zorgden ervoor dat zowel Daley Blind als Memphis opnieuw kansen kreeg tot uithalen. Veel scheelde het allemaal niet, maar gescoord werd er in het eerste half uur niet.

 Tien minuten later was het raak. Bergwijn draaide zichzelf op een meter of 28 knap vrij uit de druk van verschillende Belgen. De Tottenham Hotspur-aanvaller zag vervolgens kans verwoestend uit te halen, waarna de bal met een vliegende vaart achter Mignolet vloeg: 0-1. Luttele minuten later leek Oranje ook nog een penalty te krijgen nadat Denzel Dumfries opnieuw doorbrak aan de rechterflank, De back van Inter probeerde de bal voor te geven, maar leek de bal tegen de hand van Castagne aan te schieten. Scheidsrechter José María Sánchez Martínez kende een strafschop toe, maar de VAR constateerde dat de arm van de Belgische back niet was geraakt, waarna de keuze van de Spaanse scheids werd teruggedraaid.

 Vijf minuten na rust verdubbelde Oranje de score wél. Davy Klaassen ontfutselde de bal op het middenveld, waarna Berghuis mmeteen met een steekbal kwam. Nadat Memphis daarin de sterkste voorin bleef, was hij vervolgens ook nog koel in de afronding. Een droge knal in de lange hoek liet Mignolet kansloos: 0-2. Vervolgens bleek de ploeg van Van Gaal het overmeesteren ook onder controle te hebben. Na 62 minuten kreeg Berghuis alle tijd rand zestien zijn traptechniek te tonen aan het Belgische voetbalpubliek. Waar Mignolet dat nog kon keren, belandde de bal voor Blind, die met een pass over de grond de andere opkomende back makkelijk vond. Voor een leeg doel werkte Dumfries zijn vierde interlandgoal binnen: 0-3.

 Daar bleef het niet bij. Een lange bal van Virgil van Dijk werd door - opnieuw - Blind goed verlengd, waarna Memphis er opnieuw met de bal vandoor kon. Nadat hij de bal op zijn knie liet landen liet hij Mignolet opnieuw kansloos op zijn inzet. Daarmee passeerde de Barcelona-aanvaller Patrick Kluivert als nummer drie op de topscorersranglijst aller tijden van Oranje en staat hij nog maar een goal achter Klaas Jan Hunterlaar - de nummer twee.

 België drong vervolgens serieus aan om in ieder geval een treffer te maken. Daarin leken de Rode Duivels te slagen, maar een treffer van Castagne werd afgekeurd vanwege buitenspel. In de slot minuut was het echter wel raak. Michy Batshuayi werkte in de 92ste minuut een voorzet van Toby Alderweireld binnen.

###

"
135;635241;ADO Den Haag;Excelsior;ADO;EXC;4;4;;2021-22 Eredivisie Promotie/Degradatie, Finale;Excelsior na knotsgekke apotheose via penalty's terug in de Eredivisie;
136;634941;AS Roma;Feyenoord;ROMA;FEY;1;0;;2021-22 UEFA Europa Conference League, Finale;Tirana brengt Feyenoord geen Europese glorie;
137;635240;Excelsior;ADO Den Haag;EXC;ADO;1;1;;2021-22 Eredivisie Promotie/Degradatie, Finale;Steijn bezorgt ADO in extremis prima uitgangspositie in Kralingen;
138;635102;Heracles Almelo;Excelsior;HER;EXC;1;3;;2021-22 Eredivisie Promotie/Degradatie, Halve Finales;Heracles degradeert na zeventien jaar uit de Eredivisie, Excelsior treft ADO in finale play-offs;
139;635101;FC Eindhoven;ADO Den Haag;EIN;ADO;1;2;;2021-22 Eredivisie Promotie/Degradatie, Halve Finales;ADO eerste finalist play-offs na zorgeloos duel in Eindhoven;
140;632709;Ajax Vrouwen;FC Twente Vrouwen;AJA;TWE;2;3;;2021-22 Vrouwen Eredivisie, Regulier seizoen;Twente Vrouwen officieel kampioen van Pure Energie Eredivisie Vrouwen;
141;634254;Eintracht Frankfurt;Rangers;SGE;RAN;1;1;;2021-22 UEFA Europa League, Finale;Frankfurt schiet droom van Rangers en Van Bronckhorst in duigen na strafschoppen;
142;635100;Excelsior;Heracles Almelo;EXC;HER;3;0;;2021-22 Eredivisie Promotie/Degradatie, Halve Finales;Flitsend Excelsior duwt Heracles in richting van Keuken Kampioen Divisie;
143;635099;ADO Den Haag;FC Eindhoven;ADO;EIN;2;1;;2021-22 Eredivisie Promotie/Degradatie, Halve Finales;Eindhoven mag blijven hopen op finale na nipt verlies bij ADO;
144;634949;Roda JC Kerkrade;Excelsior;RJC;EXC;0;2;;2021-22 Eredivisie Promotie/Degradatie, Kwartfinales;Excelsior krijgt Roda JC pas in verlenging op de knieën;
145;634948;ADO Den Haag;NAC Breda;ADO;NAC;2;1;;2021-22 Eredivisie Promotie/Degradatie, Kwartfinales;Effectief ADO stoot ten koste van NAC door naar halve finale play-offs;
146;634947;FC Eindhoven;De Graafschap;EIN;GRA;3;1;;2021-22 Eredivisie Promotie/Degradatie, Kwartfinales;FC Eindhoven-droom duurt voort, De Graafschap blijft in Keuken Kampioen Divisie;
147;634946;Excelsior;Roda JC Kerkrade;EXC;RJC;2;2;;2021-22 Eredivisie Promotie/Degradatie, Kwartfinales;Knappe comeback Roda JC in Kralingen goed genoeg voor 2-2;
148;634945;NAC Breda;ADO Den Haag;NAC;ADO;1;2;;2021-22 Eredivisie Promotie/Degradatie, Kwartfinales;Jarige Komljenović bezorgt ADO Den Haag in slotseconde overwinning op NAC Breda;
149;634944;De Graafschap;FC Eindhoven;GRA;EIN;1;1;;2021-22 Eredivisie Promotie/Degradatie, Kwartfinales;De Graafschap en FC Eindhoven spelen gelijk na cruciale handsballen;
150;634257;AS Roma;Leicester City;ROMA;LEI;1;0;;2021-22 UEFA Europa Conference League, Halve Finales;Roma verslaat Leicester City en komt in Conference League-finale Feyenoord tegen;
151;634258;Marseille;Feyenoord;OLM;FEY;0;0;;2021-22 UEFA Europa Conference League, Halve Finales;Feyenoord sleept finale uit het vuur in heetgebakerd Marseille;
152;634249;Real Madrid;Manchester City;RMA;MNC;3;1;;2021-22 UEFA Champions League, Halve Finales;Manchester City geeft CL-finale weg aan Real Madrid-wonderkind Rodrygo;
153;603552;Heracles Almelo;FC Twente;HER;TWE;1;1;2022-04-30Z;2021-22 Eredivisie, Regulier seizoen;Twente bijt zich stuk op tien Heraclieden;"FC Twente heeft zichzelf een slechte dienst bewezen in de strijd om plek drie. In de derby tegen Heracles Almelo kwamen de Tukkers niet verder dan een gelijkspel, terwijl de rivaal al na een kwartier spelen met tien man stond.

 Heracles begon zeer gemotiveerd aan het duel. De ploeg van Frank Wormuth schuwde de duels niet en zocht de grens van het toelaatbare op. Het leidde tot een vroege rode kaart voor Anas Ouahim, die te hard door ging op Dimitris Limnios. FC Twente leek het nummerieke overwicht ook direct uit te drukken in de score. Ricky van Wolfswinkel gleed de bal binnen, maar zijn doelpunt werd teruggedraaid na tussenkomst van de VAR, omdat Heracles-doelman Koen Bucker al een hand op de bal had. Twente mocht het spel maken, terwijl Heracles bleef loeren op een counter.

 Die tacktiek pakte succesvol uit voor de thuisploeg. Een kleine tien minuten voor het rustsignaal dook Noah Fadiga op voor Lars Unnerstall. Hij was het eindstation van een snelle uitbraak en zette met een knappe inzet de openingstreffer op het bord. Op slag van rust kwam Twente langszij. Gijs Smal mocht aanleggen voor een vrije trap en plaatste de bal zuiver in de linker benedenhoek.

 In de beginfase van het tweede bedrijf kregen Emil Hansson en Sinan Bakis grote kansen om hun ploeg opnieuw op voorsprong te zetten. Het ontbrak beide aanvallers aan precisie bij hun doelpogingen. Daar tegenover moest Bucker handelend optreden toen Michel Vlap zijn doel onder vuur nam. Het spel bleef op en neer gaan en dat ging de tien van Heracles parten spelen. 

 Twente drong meer en meer aan in het laatste kwartier. De omsingeling van het Almelose doel resulteerde niet in de vurig gewenste voorsprong. Het punt voor Twente zal met chagrijn in ontvangst worden genomen, aangezien Feyenoord zondag tegen Fortuna Sittard een gat van vijf punten kan slaan in de strijd om plek vier.

###

"
154;603841;FC Eindhoven;FC Emmen;EIN;EMM;1;0;2022-04-29Z;2021-22 Keuken Kampioen Divisie;Emmen zet kroon op het seizoen en pakt titel ondanks nederlaag bij Eindhoven;"Ondanks een 1-0 nederlaag op bezoek bij FC Eindhoven is FC Emmen de kampioen van de Keuken Kampioen Divisie. Doordat FC Volendam met 3-2 onderuit ging bij FC Dordrecht was een overwinning in Eindhoven niet noodzakelijk voor de ploeg van Dick Lukkien. Het is eerste de titel in de clubhistorie van Emmen.

 De thuisploeg was niet van plan mee te werken aan een Drents feestje. De ploeg van Rob Penders schoot uit de startblokken en kwam na twee minuten al aan de leiding. Jasper Dalhaus had vrije doortocht aan de linkerkant en schoot diagonaal de openingstreffer tegen de touwen. Emmen trok in het restant de wedstrijd naar zich toe en meldde zich veelvuldig op de helft van Eindhoven. Die lijn werd in de tweede helft voortgezet, maar heel grote kansen leverde dat niet op. Gezien de stand in Dordrecht was dat ook niet nodig. Het besef dat Emmen ook bij een nederlaag zeker was van het kampioenschap daalde naarmate de 90 minuten in zicht kwamen steeds verder in.

 Met het oog op de stand in de vierde periode doet Eindhoven goede zaken. Eindhoven komt op 19 punten en de tweede plek van de laatste periode en is nu de grootste kanshebber om zich te kronen tot periodekampioen.

 Voor Emmen wordt een korte nacht. Zaterdag staat er een rondrit door de stad op het programma. Aansluitend vindt er een huldiging op het stadionplein van de Oude Meerdijk plaats.

 Dordrecht wint van uitgeblust Volendam

 Na het zien van de eerste helft van FC Volendam rees het vermoeden dat de kersvers Eredivisionist nog met naweeën kampte van de festiviteiten van afgelopen weekend. FC Dordrecht nam na 25 minuten brutaal de leiding via Mauro Savastano. Een kleine tien minuten verdubbelde Stijn Meijer de voorsprong door Filip Stankovic te omspelen en de bal in het lege doel te schuiven. Slechts twee minuten later bracht Robert Mühren met zijn 29ste van het seizoen de marge weer terug naar één. Het bood Volendam weinig houvast. Op slag van rust tekende Pascu voor de 3-1.

 Diep in de tweede helft bracht Francesco Antonucci weer dichter bij Dodrecht maar het was niet de aanzet tot een furieus slotoffensief van de mannen van Wim Jonk. Dordrecht bood meer dan goed partij tegen de nummer twee van de Keuken Kampioen Divisie en sloot zodoende de laatste thuiswedstrijd van het seizoen met een overwinning af.

 Samenvatting van de wedstrijd in de Keuken Kampioen Divisie Divisie tussen FC Dordrecht en FC Volendam gespeeld op Vrijdag 29 April.

 Vierde periode nog niet beslist 

 Almere City had een grote stap kunnen zetten naar de periodetitel en een ticket voor de play-offs, maar ging onderuit op bezoek bij ADO Den Haag. In een gelijkopgaand duel trok de thuisploeg aan het langste eind. Thomas Verheydt kroonde zich tot matchwinner met een rake kopbal. De spits van ADO heeft topscorer van de Keuken Kampioen Divisie, Thijs Dallinga, in het vizier. Verheydt staat op 30 treffers, Dallinga heeft 31 doelpunten achter zijn naam,

 Roda JC had kunnen profiteren van de nederlaag van Almere City, maar liet dat na. FC Den Bosch was met 1-0 te sterk voor de Limburgers door een doelpunt in de 86ste minuut van Soufyan Ahannach.

 Overige wedstrijden

 De Graafschap - Jong PSV 1-1
NAC Breda - TOP Oss 3-0
VVV-Venlo - Excelsior 2-2
Telstar - Jong FC Utrecht 1-3
Jong AZ - Helmond Sport 0-1
MVV Maastricht - Jong Ajax 1-0

###

"
155;634255;Feyenoord;Marseille;FEY;OLM;3;2;2022-04-28Z;2021-22 UEFA Europa Conference League, Halve Finales;Conference League-topscorer Dessers leidt Feyenoord naar zege in sensationele eerste halve finale;"Feyenoord is er vanavond in geslaagd om Olympique Marseille te verslaan in de halve finale van de Conference League. De Rotterdammers bleken in een zinderende wedstrijd uiteindelijk met 3-2 te sterk voor de Franse tegenstander. Cyriel Dessers kroonde zich tot man of the match met twee erg belangrijke doelpunten.

 De Rotterdammers begonnen fel aan de wedstrijd en kwamen er een aantal keer goed uit in de openingsfase. De eerste grote kans kwam op naam van Dessers. De spits stond ineens vrij voor de 37-jarige doelman Steve Mandanda, maar mikte naast. Kort daarna was het Marseille dat zich voor het eerst aan de andere kant meldde. Bamba Dieng ging alleen op Ofir Marciano af, maar stuitte op de keeper van Feyenoord.

 De Kuip in extase

 In de achttiende minuut ontplofte De Kuip voor het eerst. Na een knappe aanname en assist van Luis Sinisterra was het Dessers die dit keer wel het net wist te vinden. Met de punt van de schoen was hij net eerder bij de bal dan Mandanda en zette hij Feyenoord op een 1-0 voorsprong. Twee minuten later kon Rotterdam-Zuid weer juichen, want Feyenoord bouwde de voorsprong al snel uit naar 2-0. Reiss Nelson vertrok op rechts in de ruimte en gaf de bal hard en laag voor. De voorzet kwam bij Sinisterra, die de bal niet optimaal raakte, maar zijn inzet werd van richting veranderd en was daardoor Mandanda te machtig.

 Marseille dodelijk effectief

 Na twintig minuten zat Feyenoord dus op rozen. Marseille had niet veel in te brengen, totdat Dieng in de 28ste minuut de trekker overhaalde. De Senegalese aanvaller schoot zijn team uit het niets op het scorebord: 2-1. Helaas voor Feyenoord bleef het niet alleen bij die tegentreffer, want in de veertigste minuut sloeg Marseille weer toe. Doelman Marciano verwerkte een Franse voorzet niet optimaal, waardoor Gerson in de rebound kon afdrukken. Zo waren de teams bij rust in evenwicht, ondanks dat Feyenoord dus zo goed aan de wedstrijd was begonnen.

 Wie anders

 Marseille mocht aftrappen in de tweede helft, maar na negen (!) seconden lag de bal er al in bij de Fransen. Dessers was alert en zat tussen een te korte terugspeelbal, waardoor hij vervolgens op een leeg doel kon afwerken: 3-2. De Belgische spits heeft zich al onsterfelijk gemaakt in Rotterdam, maar krijgt er na vanavond misschien een standbeeld bij. Hij was gedeeld topscorer met Tammy Abraham (AS Roma) in de Conference League, maar is nu met tien doelpunten alleen de topscorer van het toernooi.

 De razendsnelle treffer in de tweede helft bleek later ook de winnende goal te zijn, want Feyenoord hield stand. Door de 3-2 overwinning reizen de Rotterdammers volgende week met een goede uitgangspositie richting Marseille. Bij een gelijkspel of een overwinning verzekert Feyenoord zich van een plek in de finale, die gespeeld zal worden in Tirana.

###

"
156;634256;Leicester City;AS Roma;LEI;ROMA;1;1;2022-04-28Z;2021-22 UEFA Europa Conference League, Halve Finales;Leicester City en AS Roma in evenwicht tijdens eerste halve finale;"De strijd tussen Leicester City en AS Roma om een plek in de finale van de Conference League is nog allesbehalve beslist. De eerste wedstrijd van het tweeluik in Engeland eindigde in een gelijkspel: 1-1.

 AS Roma, met oud-Feyenoorder Rick Karsdorp in de basis, opende in de 15e minuut de score via aanvoerder Lorenzo Pellegrini. Ademola Lookman tekende in de 67e minuut voor de gelijkmaker namens Leicester, dat in de kwartfinales PSV de baas was.

 De winnaar treft in de finale Feyenoord of Olympique Marseille. Volgende week is de return in Rome.

 In dit artikel is informatie van het ANP gebruikt

###

"
157;603851;ADO Den Haag;Jong FC Utrecht;ADO;JUT;1;1;2022-04-24Z;2021-22 Keuken Kampioen Divisie;ADO speelt gelijk tegen Jong FC Utrecht in 'voorbereiding play-offs';"In de Keuken Kampioen Divisie heeft ADO Den Haag met 1-1 gelijkgespeeld tegen Jong FC Utrecht. Middenvelder Dhoraso Klas opende in de eerste helft de score voor ADO, maar in blessuretijd kwam Jong FC Utrecht nog langszij via Mohammed Akharaz.

 Voor ADO stond er weinig meer op het spel, want het wist afgelopen dinsdag al dat het niet meer rechtstreeks naar de Eredivisie kon promoveren. De play-offs zijn al zeker voor de ploeg van Giovanni Franken en dus ziet de trainer de laatste wedstrijden van het reguliere seizoen als een soort 'mini-voorbereiding' op de play-offs.

 De eerste wedstrijd in die mini-voorbereiding zit er dus op voor ADO. Nu wacht nog een thuiswedstrijd tegen Almere City en een uitwedstrijd tegen FC Emmen voordat de play-offs beginnen.

###

"
158;603860;Jong FC Utrecht;FC Den Bosch;JUT;DBO;0;1;2022-04-18Z;2021-22 Keuken Kampioen Divisie;FC Den Bosch pakt volle pond door ultrasnelle goal Cijntje;"FC Den Bosch houdt hoop op de vierde periodetitel. Zo lang de formatie van Jack de Gier blijft winnen is er een mogelijkheid dat de Bosschenaren alsnog de play-offs in gaan. Door een 0-1 overwinning bij Jong FC Utrecht dankzij een vroege goal van Jeremy Cijntje op maandagavond is de periode nog steeds mogelijk.

 Voor een wedstrijd met één hoogtepunt is het voor de neutrale toeschouwer enigszins zonde dat deze al na 12 seconden tot stand komt. De laatste snellere goal in de Keuken Kampioen Divisie werd gemaakt op 28 april 2018. Destijd was het Robert Braber die namens Helmond Sport tegen RKC na 11 seconden trefzeker was. De goal van Cijntje komt op plek twee van snelste goals in de Nederlandse Eerste Divisie sinds dit officieel wordt bijgehouden.

 Cijntje profiteerde maximaal van een slechte bal van Rick Meijssen na een paar seconden. Met de bal aan de voet vertrok hij vervolgens richting de Bunnik-side om de bal in de korte hoek raak te schieten: 1-0.

 Vervolgens was het 89 minuten en 48 seconde een duel zonder doelpunt. Niet dat er geen kansen werden gecreëerd, maar zowel Thijmen Nijhuis bij de Domstedelingen als Wouter van der Steen bij de Bosschenaren was deze avond van een hoog niveau.

 Stand vierde periode
1. FC Emmen met 19 punten uit 7 duels
2. Roda JC met 17 punten uit 7 duels
3. Almere City FC met 15 punten uit 7 duels
4. FC Eindhoven met 13 punten uit 7 duels
5. FC Den Bosch met 13 punten uit 7 duels

###

"
159;634281;PSV Vrouwen;Ajax Vrouwen;PSV;AJA;1;2;2022-04-18Z;2021 KNVB Beker Vrouwen, Finale;Ajax Vrouwen maakt favorietenrol waar in bekerfinale;"De finale van de TOTO KNVB Beker Vrouwen tussen de vrouwenploeg van PSV en Ajax was er opnieuw eentje om van te smullen. Een wedstrijd die met name in de tweede helft volledig open lag, leverde uiteindelijk Ajax op als bekerwinnaar. De ploeg uit de hoofdstad won met 1-2 in het Nijmeegse Goffertstadion.

 Na 25 minuten angstig spelen werd de spanning van beide ploegen afgeschud toen Ajax steeds verder naar voren drong. Romée Leuchter was namens de ploeg van vertrekkend trainer Danny Schenkel het dichtst bij een treffer. De oud-speelster van PSV slaagde er niet in om Lisan Alkemade, die de wedstrijden namens de Eindhovenaren speelt in de beker, in verschillende instanties te verschalken. PSV moest het hebben van succesvolle uitbraken. Via Naomi Pattiwael en Esmee Brugts probeerde de ploeg van Rick de Rooij een gaatje te vinden in de Amsterdamse defensie, maar Regina van Eijk stond goed op haar post.

 Tweede Paasdag
Net als een dag eerder kwam Ajax in de bekerfinale op voorsprong. Victoria Pelova speelde Chasity Grant aan in de spits en met een simpele footroll speelde ze Nadine Noordam aan op rand zestienmetergebied. Met een droge knal in de lange hoek verschalkte de middenvelder na 39 minuten Alkemade: 1-0. Ajax kreeg vervolgens mogelijkheden om de score nog voor rust te verdubbelen, maar faalde daarin. Na twee eerdere overwinningen en een gelijkspel dit seizoen tegen PSV bleek Ajax, dat kans op de landstitel, in de eerste helft iets beter dan de Eindhovense formatie. Wat dat betreft was Tweede Paasdag een kopie van Eerste Paasdag.

 In tegenstelling tot een dag eerder werd het duel na rust niet in twee minuten gekanteld. PSV was wel veel sterker, had een grotere aanvalsdrang en kwam steeds vaker in de buurt van Van Eijk. Toch bleek de rots in de branding van Ajax een niet te passeren station in de Ajax-defensie. Chasity Grant kreeg na 66 minuten een goede mogelijkheid om Ajax nog verder in het zadel te helpen naar de vijfde beker in de clubhistorie, maar poeierde snoeihard op de deklat. PSV, dat vorig seizoen de beker won ten koste van ADO, kakte na 25 minuten na rust verder in.

 Amalie Thestrup schiet PSV Vrouwen op gelijke hoogte

 Winnende Leuchter
Na een dubbele wissel van De Rooij na 72 minuten pakte meteen goed uit. Anika Rodriguez was Jonna van de Velde veel te slim af bij de cornervlag, ging er met de bal vandaar en gaf deze vervolgens hard en laag voor. Van dichtbij schoot de Deense Amalie Thestrup hard de gelijkmaker binnen: 1-1. Lang konden de Eindhovenaren niet genieten van die voorsprong. Twee minuten later was het Pelova die alle ruimte kreeg om de bal goed voor te geven. Leuchter, die voor rust zo veel kansen liet liggen, kopte vervolgens knap de 1-2 binnen tegen haar oude ploeg.

 Romée Leuchter kopt Ajax op 1-2 voorsprong in bekerfinale

###

"
160;632735;PSV;Ajax;PSV;AJA;2;1;2022-04-17Z;2021-22 KNVB Beker, Finale;PSV wint tiende beker uit de geschiedenis na zinderende finale;"PSV heeft de TOTO KNVB Beker gewonnen door in een zinderende finale met 2-1 van Ajax te winnen. In De Kuip kwam Ajax op een 1-0 voorsprong via Ryan Gravenberch. Dat was ook de ruststand. Na de rust draaide PSV echter alles om en kwam het door doelpunten van Érick Gutiérrez en Cody Gakpo op 2-1. Die voorsprong gaf PSV niet meer weg en dus won de ploeg de tiende KNVB Beker uit de geschiedenis.

 Brobbey in plaats van Haller, PSV zonder verrassingen

 Roger Schmidt stuurde zijn elftal ongewijzigd ten opzichte van de thuiswedstrijd tegen Leicester City naar de aftrap van de bekerfinale. De Eindhovenaren hebben donderdagavond een tik moeten verwerken door de uitschakeling in de UEFA Conference League door Leicester City. Veel tijd om te treuren was er niet: vanaf vrijdag moest de focus volledig op de wedstrijd om de Dennenappel. Bij Ajax ontbreekt doelman André Onana. Hij werd vervangen door Maarten Stekelenburg die al maanden geen wedstijd keepte. Bryan Brobbey kreeg verrassend de voorkeur boven Sébastien Haller.

 Begin eerste helft voor PSV, daarna beter Ajax

 In de eerste tien minuten zette PSV hoog druk en kwam Ajax moeilijk tot voetballen toe. De Amsterdammers werden gedwongen tot het maken van overtredingen en waren weinig aan de bal. Het leek dan ook dat PSV in de elfde minuut verdiend op 1-0 kwam. Eran Zahavi werd weggestuurd door Mario Götze en kwam oog in oog te staan met Maarten Stekelenburg. De Israëliër schoot de bal via de Ajax-doelman in het net, maar werd teruggevlagd vanwege buitenspel. De VAR bevestigde dat Zahavi net te ver achter de verdediging van Ajax stond en dus ging de goal niet door.

 Het doelpunt leek Ajax enigszins wakker te hebben geschud, want het ging vervolgens beter voetballen. In de 20ste minuut dachten ze bij Ajax aan een strafschop toen Joey Veerman het duel aanging met Dušan Tadić. De middenvelder bracht de Ajax-aanvoerder ten val, maar Danny Makkelie stond er dicht op en wilde niks van een strafschop weten.

 Het was wel een voorteken want twee minuten later kwam Ajax op 0-1. Ryan Gravenberch kreeg de bal op de rand van het zestienmetergebied, legde aan en haalde lekker uit. Zijn schot krulde in de onderhoek achter PSV-doelman Yvon Mvogo. Het leek even op een herhaling van de bekerfinale van vorig seizoen, toen maakte Gravenberch ook al de 1-0 in de 23ste minuut in de bekerfinale.

 Na het doelpunt was PSV het even helemaal kwijt en zag het Ajax in de wedstrijd groeien. Vlak voor rust leek Noussair Mazraoui de genadeklap uit te delen. De back schoot diagonaal raak en Ajax vierde al feest. Na het bekijken van de beelden zag de VAR echter dat Dušan Tadić in buitenspelpositie stond in de opbouw van de goal en dus bleef het bij 0-1.

 Flitsende start tweede helft PSV

 Volop actie dus in de eerste helft, maar de tweede helft werd er niet minder op. Er zaten pas drie minuten op in de tweede helft toen PSV op gelijke hoogte kwam. De Eindhovenaren kregen een vrije trap op de helft van Ajax. Ibrahim Sangaré won het kopduel tussen een aantal Ajacieden en verlengde de bal naar de tweede paal. Daar stond de Mexicaan Érick Gutiérrez die van dichtbij de 1-1 scoorde.

 Slechts twee minuten later draaide PSV de boel helemaal om. Cody Gakpo kreeg de bal aan de linkerkant van het veld, kwam karakteristiek naar binnen en schoot de bal vervolgens in de korte hoek: 2-1 na 50 minuten heerlijk bekervoetbal.

 In een geweldig voetbalgevecht leek Ajax slechts zes minuten later weer op gelijke hoogte te komen. Davy Klaassen leek de stand weer in evenwicht te brengen toen hij de 2-2 binnen gleed. De middenvelder ontving de bal echter van Brian Brobbey, die met een teenlengte buitenspel stond. Weer een minuut later was er ook alweer de volgende grote kans. Tadić kreeg de bal, na een knappe aanval in de zestien, maar schoot op de paal.

 Het bleef daarna alle kanten op gaan en beide partijen creëerden kansen. De grootste kansen waren echter voor PSV. Eerst was het de rappe invaller Armindo Bruma, die van dichtbij net naast de goal van Maarten Stekelenburg schoot. Daarna schoot een andere rappe invaller, Yorbe Vertessen de bal tegen de binnenkant van de kruising. Daarna werd Bruma nog een aantal keren gevaarlijk, maar het vizier van de Portugees stond niet op scherp.

 Ajax zette nog aan en bracht onder meer Mohamed Ihattaren. Het kwam echter niet meer in de buurt van Yvon Mvogo. Makkelie floot af na zes minuten blessuretijd en het feest in Eindhoven kon losbarsten. PSV is bekerwinnaar van het seizoen 2021/2022.

###

"
161;603861;FC Volendam;Jong Ajax;VOL;JAJ;3;1;2022-04-16Z;2021-22 Keuken Kampioen Divisie;Volendam met anderhalf been in Eredivisie na zege op tiental Jong Ajax;"In een uitverkocht Kras Stadion heeft FC Volendam met 3-1 gewonnen van Jong Ajax. De ploeg van trainer Wim Jonk werd geholpen door een rode kaart van Jong Ajax-aanvoerder Enric Llansana.

 Volendam staat met nog drie wedstrijden te spelen maar liefst zeven punten voor op nummer drie Eindhoven. ADO kan nog wel op zes punten komen, als het duel met Jong PSV gewonnen wordt. Directe promotie naar de Eredivisie is nu wel heel dichtbij voor de nummer twee van de Keuken Kampioen Divisie.

 Het was de belofteploeg van de Amsterdammers die al snel op voorsprong kwam in een vermakelijk duel. Volendam-middenvelder Deul speelde in de derde minuut ploeggenoot Benaissa Benamar slecht aan waarna Naci Ünüvar kon profiteren. De buitenspeler van de Amsterdammers gleed uit maar de bal belandde plots voor de voeten van Christian Rasmussen die gemakkelijk kon afronden, 1-0.

 Beide ploegen kregen kansen maar het was Volendam dat langszij kwam. Daryl van Mieghem snelde langs Jong Ajax-verdediger Nordin Musampa die uitgleed en in zijn val zijn directe tegenstander meenam. Scheidsrechter Van der Eijk kon niets anders dan naar de stip wijzen. Robert Mühren schoot zijn ploeg naast Jong Ajax vanaf elf meter.

 De Amsterdammers, die enkele sterkhouders moesten missen vanwege de wedstrijd van het eerste van Ajax, had het vervolgens moeilijk met de nummer twee van de Keuken Kampioen Divisie. Van Mieghem, die een goede wedstrijd speelde, stak Mühren weg die oog in oog met doelman Raatsie werd neergehaald door Llansana. De aanvoerder van de Amsterdammers kon met rood vertrekken.

 In de tweede helft was het de taak voor Volendam om de wedstrijd naar zich toe te trekken tegen de tien van Jong Ajax. Dat lukte al vrij vroeg na de rust. Gaetano Oristanio schoot op aangeven van Van Mieghem de bal knap binnen bij de eerste paal.

 Volendam viel in het restant van de tweede helft aan zonder echt grote risico’s te nemen. Een kwartier voor tijd werd de marge toch twee. Na een goede actie van Bilal Ould-Chikh kon Mühren zijn 27ste van het seizoen binnenwerken. De comfortabele voorsprong van Volendam kwam vervolgens niet meer in gevaar.

###

"
162;603866;Almere City FC;NAC Breda;ALM;NAC;1;2;2022-04-16Z;2021-22 Keuken Kampioen Divisie;Bannis helpt NAC in extremis aan belangrijke zege op Almere in strijd om play-offs;"Naoufal Bannis heeft NAC Breda aan een zwaarbevochten uitzege op Almere City geholpen. De huurling van Feyenoord maakte in de 97e minuut het winnende doelpunt (1-2). Scheidsrechter Rob Dieperink floot meteen af.

 NAC kreeg de achtste plaats van de Keuken Kampioen Divisie steviger in handen. Die positie geeft aan het einde van de reguliere competitie recht op deelname aan de play-offs voor een plaats in de Eredivisie. Almere City slaagde er niet om Roda JC in de vierde periode te passeren. De club uit Kerkrade heeft nu een voorsprong van 2 punten op Almere.

 Odysseus Velanas hielp NAC in de 47e minuut aan een voorsprong. Hij kopte raak na een voorzet van Yassine Azzagari. Almere City kwam in de 61e minuut op gelijke hoogte door een eigen doelpunt van Dione Malone. De verdediger van NAC verlengde een kopbal van Bram van Vlerken tot achter zijn doelman Nick Olij.

 Almere City ging in het laatste half uur op jacht naar een tweede treffer. Maar NAC bleef met veel moeite overeind en scoorde in de allerlaatste seconde van de wedstrijd.

 In dit artikel is informatie van het ANP verwerkt.

###

"
163;603863;FC Dordrecht;FC Emmen;DOR;EMM;0;1;2022-04-15Z;2021-22 Keuken Kampioen Divisie;FC Emmen keert na jaar afwezigheid weer terug in de Eredivisie;"FC Emmen keert na een jaar afwezigheid terug in de Eredivisie. Met een nipte 1-0 zege op FC Dordrecht heeft de ploeg van trainer Dick Lukkien zich vrijdagavond voor volgend seizoen verzekerd van een plek op het hoogste niveau van Nederland.

 De ploeg uit Emmen wist voorafgaand aan het uitduel met Dordrecht dat een zege de zekerheid zou geven van een plek in de Eredivisie volgend seizoen. In die missie slaagde Emmen dus.

 Overtuigend begin
Het eerste gevaar van de wedstrijd kwam van FC Emmen, dat overtuigend begon. Kansen waren er onder meer voor aanvoerder Jeroen Veldmate en aanvaller Rui Mendes om de score te openen.

 Dordrecht-doelman Liam Bossin hield zijn doel echter schoon in de openingsfase en zag zijn ploeg via Stijn Meijer ook kansen creëren. Een vliegende omhaal van de 22-jarige aanvaller leverde bijna een schitterende treffer op, maar dat wist doelman Michael Brouwer net te voorkomen.

 Vlak voor rust brak Emmen alsnog de ban. Met een boogballetje over Bossin bracht Mendes zijn ploeg nu wel op voorsprong. Daarmee was de Eredivisie binnen handbereik.

 In de tweede helft werd er niet meer gescoord, en kon Emmen na het laatste fluitsignaal weer juichen. Wel speelde de huidige koploper, met een voorsprong van maar liefst negen punten op nummer twee FC Volendam, het laatste kwartier met tien man na een tweede gele kaart voor verdediger Keziah Veendorp.

###

"
164;633257;Slavia Praag;Feyenoord;SLP;FEY;1;3;2022-04-14Z;2021-22 UEFA Europa Conference League, Kwartfinales;Feyenoord bereikt halve finale Conference League na zege in Praag;"Feyenoord is erin geslaagd om de halve finale van de Conference League te bereiken. Op bezoek bij Slavia Praag wonnen de Rotterdammers met 1-3 na twee goals van Cyriel Dessers en één treffer van Luis Sinisterra.

 Eén kans was genoeg om op voorsprong te komen voor Feyenoord. Dessers werd in de tweede minuut met een gelukje diep gestuurd en faalde niet oog in oog met doelman Aleš Mandous. Een droomstart voor Feyenoord nadat het heenduel zo teleurstellend eindigde met een late tegentreffer, waardoor 3-3 de eindstand was.

 Lang kon Feyenoord niet genieten van de voorsprong, want in de veertiende minuut stond het alweer gelijk. Orkun Kökcü dacht doelman Ofir Marciano rustig in te spelen, maar zijn terugspeelbal was veel te zacht. Ibrahim Traoré zat ertussen en strafte de fout genadeloos hard af. Het begin van de eerste helft was geen voorbode voor de rest van de eerste 45 minuten, want beide ploegen creëerden niet heel veel meer. Op slag van rust kreeg Feyenoord via Dessers en Reiss Nelson nog wel twee goede kansen, maar de teams gingen bij een stand van 1-1 rusten.

 In de tweede helft was het wederom Dessers die Feyenoord aan de leiding bracht. Dit keer leidde een fout aan de kant van Slavia de goal in, want doelman Mandous ging hopeloos in de fout. Dessers bleef koel en prikte zijn tweede goal van de wedstrijd binnen. Bij 1-2 bleef het nog spannend, maar in de 78ste minuut schoot Sinisterra Feyenoord naar een 1-3 voorsprong en dat was de genadeklap voor Slavia Praag. Feyenoord speelde de wedstrijd rustig uit en Slavia eindigde de wedstrijd met tien man nadat Taras Kacharaba in blessuretijd nog een overtreding op Kökcü beging.

 Marseille volgende station

 Feyenoord gaat dus door naar de halve finale en komt daarin Olympique Marseille tegen. De nummer twee van Frankrijk won vanavond op bezoek bij PAOK met 0-1 en had in eigen huis al met 2-1 weten te winnen.

 Dessers topscorer Conference League

 Door zijn twee treffers is Dessers nu samen met AS Roma-spits Tammy Abraham, die vanavond ook één keer het net vond, de topscorer van de Conference League met acht goals.

###

"
165;633250;Atalanta;RB Leipzig;ATA;RBL;0;2;2022-04-14Z;2021-22 UEFA Europa League, Kwartfinales;Nkunku schiet Leipzig naar halve finale Europa League;"RB Leipzig heeft de halve finale van de Europa League bereikt. Die Roten Bullen deden dat door op bezoek bij Atalanta Bergamo met 0-2 te winnen. Het heenduel eindigde vorige week in een 1-1 gelijkspel.

 Zo komt er een einde aan het Europese avontuur van onder anderen Teun Koopmeiners, Hans Hateboer en Marten de Roon die vanavond allemaal in actie kwamen voor de club uit Bergamo. Christopher Nkunku was de plaaggeest van de Nederlanders, want hij schoot Leipzig met twee treffers langs Atalanta.

 In de halve finale treft Leipzig het Portugese SC Braga of het Rangers van Giovanni van Bronckhorst. De returnwedstrijd van de kwartfinale tussen die teams wordt vanavond gespeeld en daarin moet Braga een 1-0 voorsprong zien te verdedigen.

###

"
166;633258;PSV;Leicester City;PSV;LEI;1;2;2022-04-14Z;2021-22 UEFA Europa Conference League, Kwartfinales;Leicester ontzegt PSV in slotfase toegang tot halve finale;"PSV is er niet in geslaagd om de eerste Europese halve finale te bereiken sinds 2006. Nadat de Eindhovenaren lang op een 1-0 voorsprong stonden, was Leicester City in de laatste 13 minuten twee keer trefzeker, om zo het duel volledig om te buigen: 1-2. Op basis van de sterke tweede helft van de Britten een terechte uitslag, maar pijnlijk is het in Eindhoven zeker.

 De ploeg startte zonder Olivier Boscagli, die de rest van het seizoen lijkt uitgeschakeld met een zware knieblessure, waardoor Mauro Júnior begon als rechtsback en Jordan Teze speelde in het centrum. Leicester, dat aantrad met dezelfde elf als in de heenwedstrijd, zorgde voor een open wedstrijd in de eerste helft van de kwartfinale. Met speldenprikjes trachtte de ploeg van Brendan Rodgers de Eindhovenaren in het begin van de wedstrijd pijn te doen.

 Dat lukte niet, waarna het elftal van Roger Schmidt na tien minuten steeds meer aan voetballen toe kwam. Dat leverde voor Mario Götze na 13 minuten voetballen de eerste grote kans van de wedstrijd op, maar de Duitser schoot een bal hard tegen de Deense klauwen van Kasper Schmeichel aan. Ook Leicester kreeg een grote mogelijkheid, Harvey Barnes had vrije doortocht richting Yvon Mvogo, had de bal zelfs af kunnen spelen, maar faalde op het beslissende moment.

 Recordhouder Zahavi
Een persoonlijke fout aan Britse kant leverde vervolgens de voorsprong op voor PSV. Leicester City-speler Youri Tielemans leverde na 27 minuten de bal in bij Mario Götze, die met een subtiel tikje Eran Zahavi de kans gaf om te schieten. Met een schuiver in de lange hoek maakte de Israëlische spits vervolgens de openingstreffer van het duel: 1-0. Zijn achtste doelpunt in Europa dit seizoen en daarmee gedeeld recordhouder voor PSV.

 Daar lieten The Foxes het niet bij zitten. James Maddison kwam tot twee keer toe een paar centimeters van het doel af met zijn inzet. Een keer werd een omhaal van de lijn gehaald door Teze, die de andere keer zijn schot blokte. Zo was Leicester City meer dan gevaarlijk voor rust, liet het de indruk achter minimaal gelijkwaardig te zijn aan PSV, maar faalde het in de laatste fase van het spel.

 Rodgers bracht in de rust Patson Daka en Ademola Lookman voor Barnes en Albrighton en dat leverde meteen een hele moeilijke fase op voor de thuisploeg. Daka is watervlug en liep met enige regelmaat weg uit de rug van Ramalho en dat bracht groot gevaar voor de thuisploeg. Maar ongeduld in de afronding verstoorde de kansen op een doelpunt van de Zambiaan.

 Maddison maakt af
Het bleek een voorbode op iets wat niet uit kon blijven. Aan Maddison drie schot kansen gunnen, is wachten op problemen. De Brit zag hoe invaller Ayoze Pérez verdediger Ramalho simpel uitspeelde op de achterlijn om vervolgens zijn medespeler te bereiken. Niet eens super zuiver, maar wel met de vaart van een straaljager schoot de Engels international de bal achter Mvogo: 1-1.

 Daar bleef het niet bij. Met 87 minuten op de klok werd de ellende erger voor PSV. Ricardo Pereira, de man die vorige week nog Cody Gakpo omver schoffelde in de heenwedstrijd, was de man die een rebound van Daka voor leeg doel in kon schieten. Mvogo bleek niet in staat de bal verder weg te keren, waarna de Portugees international Leicester naar zijn eerste Europese halve finale ooit schoot: 1-2.

###

"
167;633261;Leicester City;PSV;LEI;PSV;0;0;2022-04-07Z;2021-22 UEFA Europa Conference League, Kwartfinales;Eerste kwartfinale tussen Leicester City en PSV volledig in evenwicht;"De wedstrijd tussen Leicester City en PSV ging vrijwel de gehele negentig minuten gelijk op. Grote kansen waren er voor allebei de ploegen, maar doelpunten wist zowel Leicester als PSV niet te maken. Na een - zo leek - overtreding in de 55e minuut in het strafschopgebied van Kasper Schmeichel hoopte de Eindhovenaren een strafschop te krijgen, maar de arbiter van dienst besloot anders. De return in het Philips Stadion volgende week ligt helemaal open na de 0-0 van vanavond in de eerste kwartfinale van de UEFA Europa Conference League.

 Mvogo
Schmidt leek niet met grote verrassingen te komen in aanloop naar het eerste treffen met Leicester City. Toch koos hij ervoor om de kwakkelende Drommel te passeren en Mvogo op te stellen. De Eindhovenaren begonnen sterk aan de wedstrijd in het King Power Stadium. Al na twee minuten kreeg Mario Götze een ongelofelijk grote kans om op voorsprong te komen. Een fantastische steekpass van Joey Veerman zorgde ervoor dat de Duitser alleen nog doelman Schmeichel hoefde te passeren, maar de keeper bracht knap redding.

 Een bliksemstart werd het dus niet, maar PSV kon wel direct een stempel op de wedstrijd drukken. Na deze openingskans ging het spel allebei de kanten op zonder dat het – lange tijd – heel grote kansen opleverde. Na twintig minuten was het elftal van Brendan Rodgers dicht bij de openingstreffer door een schot van Kelechi Iheanacho.

 Leicester City werd beter
Het lukte PSV niet om een vervolg te geven aan de goede start. Leicester City kwam naar mate de eerste helft vorderde beter in de wedstrijd. Vlak voor rust leek Harvey Barnes Leicester City op voorsprong te schieten, maar hij zag z’n schot op de lat belanden. Met een 0-0 tussenstand konden de ploegen de kleedkamers opzoeken. Leicester City – dat een kwakkelend seizoen in de Premier League doormaakt – werd dus wat sterker, maar PSV deed zeker niet onder voor de nummer 10 uit de Engelse competitie.

 Geen grote kansen in de eerste tien minuten na rust, maar wel een doorslaggevende situatie in het strafschopgebied van Schmeichel. Cody Gakpo lijkt neergelegd te worden door Ricardo Pereira, maar scheidsrechter Ivan Kruzliak vond het niets tot ontzetting van Schmidt.

 Na dit cruciale moment bleven de grote kansen even uit en bleven de Engelse nummer 10 en Nederlandse nummer 2 heel dicht bij elkaar. Zo staat er volgende week een heel spannende return in Eindhoven te wachten na het 0-0 gelijkspel van vanavond.

###

"
168;633252;RB Leipzig;Atalanta;RBL;ATA;1;1;2022-04-07Z;2021-22 UEFA Europa League, Kwartfinales;Nederlands getint Atalanta speelt gelijk op bezoek bij RB-leipzig;"Het Italiaanse Atalanta Bergamo heeft de uitwedstrijd in de UEFA Europa League met 1-1 gelijkgespeeld tegen RB-Leipzig. Bij de Italianen stonden Hans Hateboer, Marten de Roon en Teun Koopmeiners aan de aftrap. Laatstgenoemde was met een schot op de paal nog dichtbij een treffer.

 Geweldige openingstreffer
Al na 17 minuten kwamen de bezoekers op een 0-1 voorsprong door een doelpunt van Luis Muriel. Nadat hij met een heerlijke beweging zijn tegenstanders uitspeelt schiet Luis Muriel de bal hard in de bovenhoek van het doel.

 Ondanks de voorsprong van Atalanta bleef het een gelijkgaand duel. Qua stand kreeg Leipzig na bijna een uur spelen de mogelijkheid om het gelijk opgaande spel in de tussenstand te vertalen: na een overtreding van Merih Demiral op Christopher Nkunku kreeg de thuisploeg een strafschop.

 Bizarre minuut
Profiteren deed RB Leipzig echter niet van deze mogelijkheid. Doelman van de Italianen Juan Musso bracht op prachtige wijze redding en ook in tweede instantie kon hij de bal uit het doel halen. Uitermate pijnlijk voor hem was dat nog geen minuut later alsnog moest vissen. Een voorzet verwerkt door nota bene zijn eigen verdediger Zappacosta leverde de 1-1 op.

 Return
Teun Koopmeiners was met een goed schot nog bijna verantwoordelijk voor de 1-2, maar hij raakte echter de paal. In Leipzig eindigde de eerste kwartfinale uiteindelijk in een 1-1 gelijkspel en dus wacht een spannend slot bij Atalanta Bergamo volgende week.

###

"
169;633263;Feyenoord;Slavia Praag;FEY;SLP;3;3;2022-04-07Z;2021-22 UEFA Europa Conference League, Kwartfinales;Slavia bezorgt Feyenoord kater met gelijkmaker in extremis;"Feyenoord moet in de return tegen Slavia Praag plaatsing voor de halve finale van de Conference League zien af te dwingen. Het thuisduel met Slavia eindigde na een spektakelstuk in een doelpuntrijk gelijkspel: 3-3.

 Slot koos verrassend genoeg voor Bryan Linssen in de punt van de aanval ten faveure van Cyriel Dessers. De agressiviteit van Linssen in het afjagen kon Feyenoord goed gebruiken tegen Tsjechen, zo luidde de verklaring van Slot vooraf.

 Feyenoord begon, aangemoedigd door een zinderende Kuip, wervelend aan het eerste duel van het tweeluik met Slavia. De eerste keer dat de gasten op de helft van Feyenoord waren leidde de openingstreffer van de Rotterdammers in. Een hoekschop van Slavia belandde voor de voeten van Nelson die vaart maakte en Sinisterra in de diepte aanspeelde.

 De Colombiaan trok naar binnen en verraste Ondřej Kolář in de korte hoek: 1-0. Sinisterra voegde zich met zijn negende Europese treffer van het seizoen in een illuster rijtje. Samen met Pierre van Hooijdonk en Lex Schoenmaker behoort Sinisterra tot de drie Feyenoorders met de meeste doelpunten in één Europese campagne. De Rotterdamse storm op het Tsjechische doel bleef aanhouden en daarmee liet Feyenoord ook ruimte voor tegenaanvallen van de gasten.

 Discutabele gelijkmaker

 Sor gaf namens een Slavia een eerste waarschuwing met een geplaatst schot dat net naast ging. Niet veel later meldde Feyenoord zich weer voor het Slavia-doel. Dit keer spatte het schot van Orkun Kokcü uiteen op de lat. Kolář wist zich vervolgens te onderscheiden met een prima redding op de poging van Sinisterra, die de doelman onder vuur nam na weer een snelle uitbraak.

 Feyenoord haalde de trekker niet over voor de 2-0 en liep vlak voor het rustsignaal op discutabele wijze tegen de gelijkmaker aan. Peter Olayinka werkte de bal binnen op slag van rust, terwijl Sor op de doellijn stond om het laatste tikje te geven. Iedereen dacht aan buitenspel, maar de Turkse scheidsrechter Halil Umut Meler wees het doelpunt toe aan de gasten. De gemoederen waren nog niet tot bedaren gebracht toen Meler voor de rust floot. Een opstootje leidde tot een rode kaart voor Marino Pusic en gele kaarten voor Ofir Marciano en Olayinka.

 Het spektakel hield niet op na de eerste helft. Met het nodige kunst en vliegwerk hield Kolar kort na de hervatting Guus Til van scoren af. Het hoge tempo eiste veel van Slot zijn spelers. Na een uur spelen bracht hij met Cyriel Dessers en Jens Toornstra vers bloed in de ploeg. De moegestreden Linssen en Til gingen naar de kant. Dessers en Toornstra zagen hoe kort na invalbeurt Slavia de leiding nam. Sor was al een aantal keren gevaarlijk geweest en kon dit keer eenvoudig van dichtbij binnen tikken voor de voorsprong.

 Spectaculaire slotfase eindigt in kater

 Feyenoord kwam terug tot 2-2 via Marcos Senesi, die ruim een kwartier voor het einde de bal met zijn bovenlichaam het doel inwerkte. De gelijkmaker van de Argentijn had het gewenste effect. Feyenoord wilde meer en dat kreeg het ook. Kokcü leek vlak voor het verstrijken van de officiële speeltijd de zege veilig te stellen. Een slim genomen vrije trap van de middenvelder was Kolář te machtig. Hij liet zich verrassen in de korte hoek. Toch bleek dat niet het laatste doelpunt van de wedstrijd. Via een onnavolgbare carambole rolde de bal na een hakje van Ibrahim Traoré het doel in en bleef De Kuip met een enorme kater achter: 3-3.

###

"
170;603879;Jong PSV;FC Volendam;JPS;VOL;2;2;2022-04-04Z;2021-22 Keuken Kampioen Divisie;Volendam haakt af in titelstrijd na puntverlies bij Jong PSV;"Nummer twee Volendam is afgehaakt in de race voor het kampioenschap in de Keuken Kampioen Divisie. De ploeg van trainer Wim Jonk speelde met 2-2 gelijk tegen Jong PSV.

 Na een paar mogelijkheden aan beide kanten was het Volendam dat met een gelukje op voorsprong kwam op De Herdgang. Bilal Ould-Chikh kon vrij uithalen vanaf ruim twintig meter en verraste Jong PSV-doelman Maxime Delanghe volledig. De beloftes van PSV kwamen nog wel voor rust op gelijke hoogte. Spits Maxi Romero won een sprintduel van de verdedigers van Volendam en kon doorlopen naar Volendam-doelman Stankovic. De Servische keeper schatte de situatie eerst verkeerd in en vloerde in tweede instantie de spits van PSV. De terecht gegeven strafschop werd benut door de Argentijnse spits zelf.

 In de tweede helft was het weer de ploeg van trainer Wim Jonk dat op voorsprong kwam. Robert Mühren, die zijn 200ste wedstrijd in de Keuken Kampioen Divisie speelde, kopte een corner van Daryl van Mieghem tien minuten na rust hard binnen. Lang kon Volendam niet genieten van de voorsprong want vier minuten later kwam PSV alweer op gelijke hoogte. Weer ontsnapte Maxi Romero aan de aandacht van de verdedigers van Volendam en met een handig stiftje verschalkte hij doelman Stankovic. De spits van PSV liet zo weer een glimp van zijn klasse zien op De Herdgang.

 In een verder onzorgvuldige tweede helft konden beide ploegen niet echt grote kansen meer creëren. Door het gelijkspel staat Volendam nu op zes punten van koploper Emmen. Jong PSV is gestegen naar de dertiende plek en heeft 37 punten.

###

"
171;632711;Excelsior Vrouwen;FC Twente Vrouwen;EXC;TWE;0;5;2022-04-01Z;2021-22 Vrouwen Eredivisie, Regulier seizoen;Kalma brengt Twente met 30ste doelpunt alleen aan kop;"Fenna Kalma levert dit seizoen een doelpuntenproductie af die ongeëvenaard is in de geschiedenis van het Nederlands vrouwenvoetbal. De 22-jarige topspits maakte in de 0-5 overwinning bij Excelsior haar dertigste doelpunt van het seizoen. Door de winst staat haar ploeg weer drie punten boven Ajax op plaats één van de Pure Energie Vrouwen Eredivisie.

 FC Twente haalt altijd uit als Excelsior de tegenstander is. Met 32 doelpunten in de laatse vier onderlinge duels komt de ploeg gemiddeld tot acht goals in wedstrijden tegen de Kralingers. Daar leek het vrijdagavond opnieuw op te komen toen er na 24 minuten een 0-4 score op het bord stond.

 Nog geen 120 seconden was de wedstrijd oud toen Rachel Kleine de bal op niet al te beste wijze in eigen doel schoot. De verdedigster was met haar ogen vooral gericht op Kalma, die in haar rug liep. Dat deed ze vijf minuten later niet. Een voorzet van Renate Jansen kwam perfect op het hoofd van de doelpuntendief, die al koppend haar dertigste van het seizoen maakte.

 Na 19 minuten werd het 0-3. Opnieuw een eigen doelpunt, nu via Beau Rijks tot stand gekomen. Een hoekschop kwam verkeerd op het hoofd terecht en daalde neer achter de eigen doellijn. Via een intikkertje zorgde Kayleigh van Dooren vervolgens voor de 0-4. Haar vierde doelpunt in de laatste vier wedstrijden.

 Twente is in bloedvorm. In de laatste veertien wedstrijden in de competitie werd er niet verloren. Vijf minuten voor tijd maakte kapitein Renate Jansen de wedstrijd compleet. Een mooie vrije trap vanaf 23 meter viel bij de paal binnen: 0-5. Twente staat na 19 wedstrijden op 45 punten, drie meer dan achtervolger Ajax.

 De reacties van afloop van de wedstrijd in de Pure Energie Eredivisie Vrouwen tussen Excelsior en FC Twente.

###

"
172;627970;Nederland;Duitsland;NED;DUI;1;1;2022-03-29Z;2022 International Friendly;Bergwijn schiet Oranje naast Duitsland;"Het Nederlands elftal heeft de overwinning van zaterdag op Denemarken (4-2) qua resultaat een redelijk goed vervolg gegeven. Oranje speelde in de Johan Cruijff ArenA gelijk tegen Duitsland (1-1).

 Thomas Müller opende in de laatste minuut van de eerste helft de score voor Duitsland, dat lange tijd de betere was. Het Nederlands elftal moest het initiatief tot halverwege de tweede helft grotendeels aan het elftal van trainer Hansi Flick laten en wist zelf weinig te creëren.

 Dankzij invaller Steven Bergwijn kwam Oranje in de 68e minuut toch langszij. De aanvaller was zaterdag tegen de Denen ook al twee keer trefzeker. Oranje was daarna beter en kreeg nog een strafschop, maar die werd teruggedraaid omdat Thilo Kehrer geen overtreding op Memphis Depay maakte.

 De oefenwedstrijden tegen Denemarken en Duitsland golden als de eerste voorbereidingsperiode op het WK in november in Qatar. Oranje komt in juni weer bij elkaar voor vier duels in de Nations League.

###

"
173;601148;Nederland;Zwitserland O21;NED;SUI;2;0;2022-03-29Z;2021 UEFA European Under-21 Championship Qualifying, Groepsfase;Debutant Tavsan helpt Jong Oranje in thriller langs Jong Zwitserland;"Jong Oranje is er vanavond in geslaagd om de cruciale EK-kwalificatiewedstrijd met Jong Zwitserland te winnen. In De Adelaarshorst bleek de ploeg van Erwin van de Looi met 2-0 te sterk dankzij twee goals van debutant Elayis Tavsan, die pas na 69 minuten inviel.

 Jong Oranje moest winnen om alles in eigen hand te houden en dat was ook te zien. De spelers van Erwin van de Looi vielen aan, terwijl Jong Zwitserland defensief ingesteld speelde. Jong Oranje kreeg de beste kansen in de eerste helft. Zo kreeg Kenneth Taylor, die in de basis begon in plaats van de geblesseerde Ludovit Reis, de eerste grote kans van de wedstrijd, maar hij stuitte op doelman Amir Saipi.

 De doelman werd nog wel gepasseerd in de eerste helft. Debutant Thomas Buitink dacht te scoren, maar de goal ging helaas niet door vanwege buitenspel. Jong Oranje speelde met name in de fase net voor rust erg sterk. Dat overwicht zorgde ook nog voor een grote kans voor Sepp van den Berg, die de bal net achter zich kreeg en de bal rakelings naast kopte. Zo werd er niet gescoord in de eerste helft.

 Geluk niet aan de zijde van Jong Oranje

 Zes minuten in de tweede helft kwam Jong Oranje alsnog bijna op een 1-0 voorsprong. Mitchel Bakker raakte de lat vanuit een moeilijke hoek. De linksback speelde een sterke wedstrijd, maar kon zichzelf niet belonen met een treffer. Twee minuten later werd de tweede Nederlandse treffer van de avond afgekeurd. De bij rust ingevallen Brian Brobbey draaide sterk weg van zijn tegenstander en werkte koelbloedig af. Echter vond de scheidsrechter dat hij zijn lichaam teveel gebruikte, waardoor Brobbey een overtreding tegen kreeg.

 Brian Brobbey denkt Jong Oranje op voorsprong te zetten in het EK-kwalificatieduel met Jong Zwitserland, maar de goal wordt afgekeurd door de scheidsrechter.

 Het zat Jong Oranje vanavond niet mee, want even later was het Wouter Burger die zijn tweede geel kreeg. Hij maakte een lichte overtreding en na erg lang wachten besloot de scheidsrechter hem pas geel te geven wat dus resulteerde in een rode kaart. Jong Oranje moest met tien man verder en Jong Zwitserland begon toen pas te voetballen. Uit de vrije trap, die de Zwitsers kregen na de overtreding van Burger, viel bijna een doelpunt. Kjell Scherpen wist knap te keren, waardoor Jong Oranje met een man minder niet gelijk tegen een achterstand aankeek.

 Droomdebuut Tavsan

 Zo gingen de landen een erg spannende slotfase in. Beide teams raakten na de rode kaart nog een keer de paal en het was uiteindelijk toch Jong Oranje dat met tien man op voorsprong kwam. Taylor gaf de bal hard en laag voor, en de ingevallen debutant Elayis Tavsan werkte de bal binnen. Met nog vijftien minuten op de klok zag het er dan toch weer goed uit voor de ploeg van Van de Looi.

 Jong Oranje komt op een 1-0 voorspromg in het EK-kwalificatieduel met Jong Zwitserland.

 Twee minuten later zat Jong Oranje helemaal op rozen toen Tavsan zijn tweede van de wedstrijd binnenschoot. Zo beleefde de twintigjarige aanvaller van N.E.C. een droomdebuut. Hij werd zonder enige twijfel de man of the match, want het bleef bij 2-0.

 Jong Oranje komt op een 2-0 voorsprong in het EK-kwalificatieduel met Jong Zwitserland door een doelpunt van Elayis Tavsan.

 Jong Oranje loopt in

 Door deze overwinning komt Jong Oranje tot op twee punten van Jong Zwitserland. Daarbij heeft het een wedstrijd minder gespeeld, waardoor het nu nog altijd alles in eigen hand heeft. Zo ligt de strijd om de groepswinst na vandaag weer helemaal open.

###

"
174;603894;MVV Maastricht;Almere City FC;MVV;ALM;0;3;2022-03-27Z;2021-22 Keuken Kampioen Divisie;Almere houdt periodekansen in leven door winst in Maastricht;"De Geusselt schrok na 39 minuten wakker. Een keihard 'tok'-geluid galde door het stadion in Maastricht. Het geluid was een enorm contrast tot de enigszins trage eerste helft waarin in de eerste 38 minuten vrij weinig gebeurde. Tot die knal dus. Ilias Alhaft met een kanonskogel van 19 meter afstand om de wedstrijd tussen MVV Maastricht en Almere City FC open te breken. De rechtsbuiten bleek de matchwinner met twee goals in de 0-3 zege. De periodekoers van Alex Pastoor kan gevaren blijven worden.

 De waanzinnige openingstreffer van Alhaft was precies wat Almere nodig had. Met een fantastisch begin van de vierde periode met drie overwinningen uit de eerste drie duels gaat de ploeg samen met koploper FC Emmen aan de leiding. Een vierde winst op rij zou de ploeg in een zetel brengen om het mislukte seizoen volledig om te buigen. Hoe verkeerd het onder Gertjan Verbeek ook ging, na een aanpassingsperiode lijkt het onder Pastoor allemaal koek en ei.

 Ilias Alhaft maakt de 0-1 namens Almere City FC tegen MVV Maastricht met een kanonskogel.

 Zo was eerste goal van Alhaft het startsein voor een tweede. Zes minuten na zijn eerste goal kwam de rechtsbuiten van links richting het doel van Romain Matthys en met een niet al te hard schot verschalkte hij de doelman van MVV opnieuw. Het enige dat Almere zich kan verwijten is dat het na rust lang verzuimde om niet een derde treffer te maken. Daar waren immers genoeg kansen voor.

 MVV kreeg in de 92ste minuut zijn beste kans. Sven Blummel raakte de paal. In de uitbraak kwam Almere City op 0-3. Bradly van Hoeven behield het overzicht voor doel en stelde zo Jonas Arweiler in staat om zijn tiende doelpunt van het seizoen te maken.

###

"
175;603897;FC Emmen;Telstar;EMM;TEL;2;1;2022-03-27Z;2021-22 Keuken Kampioen Divisie;Emmen stapje dichter bij Eredivisie door winst op Telstar;"FC Emmen is hard op weg naar de Eredivisie. De ploeg van Dick Lukkien rekende in eigen huis af met Telstar: 2-1. Door de overwinning heeft Emmen nu acht punten voorsprong op nummer drie Excelsior.

 Emmen had in de eerste helft veelvuldig balbezit, maar had moeite met het creëren van scoringskansen. Dat lukte pas in de 36e minuut. Een schitterende pass met buitenkant rechts van Keziah Veendorp bereikte Rui Mendes. De Portugese aanvaller schoof de bal laag in de hoek binnen. Telstar was tot dan toe ook nog niet gevaarlijk geweest, maar kwam wel op gelijke hoogte. Op slag van rust kopte Glynor Plet de gelijkmaker op het bord.

 In de tweede helft wist Emmen sneller het net te vinden. Een hoekschop van de thuisploeg bleef hangen voor het Telstar-doel. Uiteindelijk stond Jari Vlak op de goede plek om de 2-1 binnen te schieten. In het restant kregen Reda Kharchouch en opnieuw Mendes mogelijkheden om Emmen op een grotere voorsprong te zetten, maar lieten dat na.

 De zuinige zege op Telstar betekent dat Emmen zes punten voorsprong op nummer twee FC Volendam heeft. Volendam heeft wel een wedstrijd minder gespeeld. Een promotieplek ligt voor Emmen binnen handbereik nu er nog zes speelronden op het programma staan en het acht punten meer heeft dan Excelsior.

###

"
176;632687;Ajax Vrouwen;PSV Vrouwen;AJA;PSV;0;0;2022-03-27Z;2021-22 Vrouwen Eredivisie, Regulier seizoen;Ajax Vrouwen speelt gelijk tegen PSV en verzuimt koppositie te pakken;"De voetbalsters van Ajax hebben verzuimd om de koppositie in de Eredivisie Vrouwen weer over te nemen van FC Twente. De ploeg van trainer Danny Schenkel moest op De Toekomst in Amsterdam genoegen nemen met 0-0 tegen PSV. Ajax kwam daardoor op 42 punten, evenveel als Twente dat een aanzienlijk beter doelsaldo heeft. PSV staat met 30 punten op de vierde plaats en doet niet mee in de titelstrijd.

 Weinig kansen 
Er vielen in Amsterdam nauwelijks kansen te noteren. Voor rust was er een goede redding van PSV-keepster Sari van Veenendaal op een schot van Jonna van de Velde. Vijf minuten later gold dat aan de andere kant ook voor Regina van Eijk op een schot van Maruschka Waldus. Vlak voor rust zette Esmee Brugts met een geweldige pass Naomi Pattiwael vrij voor het Ajax-doel, maar de vleugelaanvalster kreeg de bal niet voorbij Van Eijk.

 PSV kan tevreden zijn met een punt
In de tweede helft kwam PSV er aanvallend niet meer uit. Ajax, dat met FC Twente strijdt om de eerste plaats in de Pure Energie Eredivisie Vrouwen, viel wel serieus aan, zonder echt gevaarlijk te worden. In de 75ste minuut was het bijna raak voor de Amsterdammers, een knappe redding van Van Veenendaal voorkwam een doelpunt van Romée Leuchter. Een paar minuten voor tijd raakte Chasity Grant met een volley na een corner nog de paal namens Ajax. Gescoord werd er niet meer, dus bleef het 0-0 in Amsterdam.

 Op maandag 18 april strijden Ajax en PSV in Nijmegen om de KNVB-beker. Een dag eerder staan de mannen van beide clubs in De Kuip ook tegenover elkaar in de bekerfinale.

###

"
177;627969;Nederland;Denemarken;NED;DEN;4;2;2022-03-26Z;2022 International Friendly;Nederlands elftal begint nieuwe jaar met overtuigende zege op Denemarken;"Het Nederlands elftal is goed begonnen aan de aanloop naar het WK in Qatar. In de Johan Cruijff ArenA won het elftal van bondscoach Louis van Gaal de eerste wedstrijd van het nieuw jaar, met 4-2 van Denemarken. Nederland maakte een groot deel van het oefenduel een vrij overtuigende indruk en wist het publiek te vermaken.

 Het was voor Oranje de eerste wedstrijd in een nieuw spelsysteem, waar Van Gaal zijn spelers deze week kennis mee liet maken en op liet trainen. De bondscoach omschrijft het zelf als 1-3-4-1-2. In die formatie denkt hij straks bij het WK de meeste kans te hebben om ver te komen.

 Flekken debuteert, Bergwijn krijgt voorkeur boven Danjuma
Van Gaal liet doelman Mark Flekken, bij afwezigheid van Justin Bijlow en Jasper Cillessen, debuteren. Verdediger Nathan Aké was een van de drie centrale verdedigers, waardoor Daley Blind gewoon aan de linkerkant voetbalde. Voorin kreeg Steven Bergwijn naast Memphis Depay de voorkeur boven Arnaut Danjuma.

 Oranje gretig vanaf de eerste minuut
Oranje speelde een goede eerste helft in het nieuwe spelsysteem, door Van Gaal uitgelegd als 1-3-4-1-2. Steven Berghuis speelde als meest aanvallende middenvelder een belangrijke rol. Op aangeven van Daley Blind kopte Bergwijn na een kwartier spelen raak: 1-0.

 Denemarken moest het spel aan Oranje laten, maar kwam in de 20e minuut wel langszij. Na een hoge voorzet was Jannik Vestergaard, tussen Blind en Flekken in, met zijn hoofd trefzeker.

 Ook de derde treffer werd met het hoofd gemaakt, na een klein half uur spelen door Aké. Berghuis zorgde voor de goede assist. Na een overtreding op Berghuis kon Depay voor rust, uit een strafschop, ook nog de 3-1 binnen schieten.

 Geweldige rentree Eriksen
Bij de Denen maakte Christian Eriksen aan het begin van de tweede helft, na zijn hartstilstand van vorig jaar op het EK, zijn rentree. De middenvelder kreeg de bal in de 47e minuut voor zijn voeten, nadat Blind er op links werd uitgelopen, en schoot hard binnen: 3-2.

 Oranje raakte de regie wat kwijt en de Denen kwamen er vaker uit. Na een snelle omschakeling stelde Frenkie de Jong, met een goede loopactie, Bergwijn in staat de 4-2 te maken. Eriksen raakte daarna de paal nog.

 Nederland maakt dankzij de zege nog kans om op 1 april bij de loting voor het WK groepshoofd te zijn

 In dit artikel is informatie van het ANP gebruikt.

###

"
178;603896;Excelsior;Helmond Sport;EXC;HEL;3;0;2022-03-26Z;2021-22 Keuken Kampioen Divisie;Excelsior houdt druk op concurrenten met eenvoudige zege;"Excelsior heeft in de thuiswedstrijd tegen hekkensluiter Helmond Sport geen fout gemaakt. Door doelpunten van Mats Wieffer, Thijs Dallinga en Redouan El Yaakoubi werd het 3-0 voor de thuisploeg. Excelsior staat nu twee punten achter op nummer twee FC Volendam, maar de ploeg van Marinus Dijkhuizen heeft wel een wedstrijd meer gespeeld.

 De geheel vrijstaande Wieffer kopte de thuisploeg in de negende minuut op voorsprong. Kort na rust verdubbelde Dallinga de score. Het was een doelpunt met een onsportief randje. Reuven Niemeijer kon de bal ontvangen, omdat Kevin Bukusu hinkend naar de zijkant ging. Niemeijer besloot de bal niet buiten te spelen, maar voor te geven op Dallinga, die met het hoofd nummer 32 van het seizoen maakte.

 Helmond Sport was niet bij machte om er nog een wedstrijd van te maken. In de 93ste minuut maakte Redouan El Yaakoubi de mooiste treffer van de avond. Met een geplaatst schot van buiten het strafschopgebied bepaalde hij de eindstand op 3-0.

###

"
179;603898;FC Den Bosch;VVV-Venlo;DBO;VVV;0;0;2022-03-26Z;2021-22 Keuken Kampioen Divisie;Duel tussen Den Bosch en VVV krijgt verdiend geen winnaar;"Er zullen weinig Kamervragen gesteld worden over de 0-0 in de Keuken Kampioen Divisie tussen FC Den Bosch en VVV-Venlo. Een goede wedstrijd was gezien de veel afwezigen ook niet te verwachten, maar zij die de Bossche Vliert hebben bezocht, zullen de volgende keer twee keer nadenken om dat nog een keer te doen.

 Het publiek op de Bossche Oost-tribune keek tegen de zon in en dat was niet eens een grote belemmering, want de gehele eerste helft bestond nauwelijks uit iets wat de moeite waard was om naar te kijken. In de slotfase van de eerste helft begon de thuisploeg van Jack de Gier een beetje richting het Limburgse doel te spelen. De beste schoten - van Rik Mulders en Ryan Leijten - kwamen op meters van het doel van Delano van Crooij terecht.

 De fans die dachten dat het na de eerste helft alleen maar beter kon worden, kwamen bedrogen uit. De Bosschenaren kwamen beter uit de verf dan de Limburgers, maar tot grote kansen kwam de ploeg van De Gier niet. VVV kreeg in de 93ste minuut de beste kans. Nick Venema schoot van dichtbij richting het doel van Wouter van der Steen, maar daarbij stond de keeper van de Bosschenaren goed opgesteld.

 VVV komt door het punt op 9 punten van plaats acht, FC Den Bosch heeft zeven punten minder.

###

"
180;601159;Bulgaria U21;Nederland;BUL;NED;0;0;2022-03-25Z;2021 UEFA European Under-21 Championship Qualifying, Groepsfase;Duur puntenverlies Jong Oranje tegen Bulgarije;"Jong Oranje heeft vrijdagavond slechte zaken gedaan door in de kwalificatiereeks voor het EK van 2023 op een gelijkspel te blijven steken tegen Bulgarije. De ploeg van bondscoach Erwin van de Looi moet komende dinsdag winnen van Jong Zwitserland om directe plaatsing in eigen hand te houden.

 De Oranje-talenten konden in de eerste helft geen vuist maken. Het (bal)tempo lag laag, er werd veel balverlies geleden en grote kansen werden er nauwelijks gecreëerd. Bovendien moest Van de Looi voor rust al een wissel doorvoeren: Ludovit Reis raakte geblesseerd en liet zich na 35 minuten vervangen door Kenneth Taylor.

 Uitblinker Scherpen redt punt voor Jong Oranje
De eerste grote kans in de tweede helft was voor Bulgarije: Kjell Scherpen kreeg maar net zijn hand tegen een afstandsschot van aanvoerder Valentin Antov. Aan de andere kant redde doelman Damyan Hristov op een rebound van Daishawn Redan en op een schot van Taylor.

 Met Brian Brobbey als invaller in de ploeg hoopte Van de Looi nog iets te creëren. Onder meer Brian Brobbey en Joshua Zirkzee kregen een aantal goede kansen, maar die werden niet benut. Mede door Scherpen kon Jong Oranje in de slotfase de nul houden. De boomlange doelman redde katachtig op kopballen van Dimitar Tonev en Simeon Petrov en op een schot van Filip Krastev. Dardoor stond de brilstand na negentig minuten nog steeds op het scorebord in Sofia.

 Cruciaal duel met Jong Zwitserland
Door het gelijkspel komt de ploeg van bondscoach Erwin van de Looi op 14 punten uit zes wedstrijden. Dat zijn er twee minder dan Jong Zwitserland, dat de leiding heeft in groep E. Dinsdag speelt Jong Oranje in Deventer tegen Jong Zwitserland.

###

"
181;629220;Congo DR;Marokko;COD;MAR;1;1;2022-03-25Z;2022 FIFA WK Kwalificaties - CAF, Derde ronde;Tarik Tissoudali goudhaantje voor Marokko in Kinshasa;"In Gent genieten ze al langer van de voetbalkunsten die Tarik 'Magnifique' Tissoudali wekelijks voorschotelt en nu heeft de geboren Amsterdammer ook het hart van het Marokkaanse publiek voor zich gewonnen. De Marokkaanse spits maakte in zijn vijfde interland zijn eerste doelpunt en had dat niet op een belangrijker moment kunnen doen. In het hol van de leeuw werd er daardoor met 1-1 gelijkgespeeld bij DR Congo. De kans op een WK-ticket is daardoor behoorlijk, aangezien uitgoals nog dubbel tellen in de Afrikaanse kwalificatie.

 Bondscoach Vahid Halilhodžić had ditmaal geen plek in zijn selectie voor Eredivisie-spelers Souffian El Karouani en Zakaria Aboukhlal, evenals Hakim Ziyech en Noussair Mazraoui. Voor de in Nederland geboren Soufyan Amrabat en Tissoudali was er wel een plaats in de Marokkaanse selectie, waarvan eerstgenoemde kon rekenen op een basisplaats. De Marokkaanse ploeg werd alles behalve goed ontvangen in DR Congo. De bus werd belaagd en de afgesloten training in het stadion werd verstoord door binnengedrongen fans.

 Dat leek zijn effect te hebben op de wedstrijd. Ondanks veel balbezit begonnen de Leeuwen van de Atlas niet goed aan het duel in het Stade des Martyrs, met een capaciteit van 80.000 plaatsen het op twee na grootste stadion van het continent. Brentford-vleugelspeler Yoane Wissa vond ruimte aan de rechterkant, dartelde rond het strafschopgebied naar binnen en schoot de bal hard op doel. Aanvoerder Romain Saïss veranderde de bal met het hoofd van richting waardoor Sevilla-keeper Bono kansloos was op de uithaal van de Congolees: 1-0.

 Tissoudali is goud waard voor Marokko met late gelijkmaker

 De Congolese kunstgrasmat bleek voor Marokko niet de ondergrond waar het meest frivole spel kon worden gespeeld. Dat ze achterop met drie verdedigers stonden die niet naar voren gingen, linksback Adam Masina sinds de Afrika Cup in januari geen wedstrijd meer heeft gespeeld en de meest scorende spitsen Tissoudali en Ayoub El Kaabi op de bank zaten, versnelde dat proces ook niet echt. Na rust hetzelfde spelbeeld. Marokko aan de bal, Congo met de grotere kansen. Totdat Samy Mmaee namens Marokko tegen de hand van Cedric Bakambu aan kopte uit een hoekschop. Jonger broertje Ryan Mmaee mocht vervolgens vanaf elf meter aanleggen voor een strafschop, maar schoot deze huizenhoog over.

 Dieumerci Mbokani kreeg namens de thuisploeg minuten later een enorme kans om Congo met meer zekerheid naar Casablanca te schieten, maar de oud-spits van onder meer Anderlecht en Standard Liège werkte van een paar meter voor doel naast. Vervolgens besloot de Marokkaanse bondscoach wissels toe te passen. Tissoudali en El Kaabi kwamen in de 71ste minuut en dat had bijna meteen effect. El Kaabi werd de diepte in gestuurd, legde de bal in een keer terug op de aankomende Tissoudali. De oud-spits van Telstar, VVV-Venlo en De Graafschap schoot onberispelijk raak met een volley: 1-1.

 Yoane Wissa zet DR Congo op voorsprong tegen Marokko

 DR Congo had vervolgens zelfs nog kunnen verliezen als Masina erin was geslaagd de bal beter af te leggen. Dat gebeurde niet. Maar niet verliezen, daar was het Marokko in eerste instantie om te doen. De moeilijke omstandigheden in de Congolese hoofdstad maakte het ook enorm lastig om wel te winnen. Voor Congolees Glody Ngonda duurde het duel overigens maar 86 minuten. De linksback die voor de kampioen van Letland uitkomt begin zijn vierde overtreding en kreeg daarvoor zijn tweede gele kaart. Marokko slaagde er vervolgens niet in om tien Congolezen pijn te doen. Dinsdag 29 maart wacht de return in Marokko en dan wordt het WK-ticket vergeven.

###

"
182;603937;ADO Den Haag;Telstar;ADO;TEL;2;1;2022-03-21Z;2021-22 Keuken Kampioen Divisie;Spannend slot bezorgt ADO Den Haag de overwinning op Telstar;"ADO Den Haag heeft in eigen huis met 2-1 de inhaalwedstrijd van Telstar gewonnen. Nadat Thomas Verheydt in het begin van de tweede helft vanaf de strafschopstip de Hagenezen op voorsprong schoot leek er lange tijd niks meer aan de hand voor de thuisploeg. Toch zorgde Glynor Plet met de gelijkmaker in de 82ste minuut voor een spannend slot. Dankzij Amar Catic konden de supporters van ADO Den Haag eindelijk weer eens juichen voor een overwinning voor hun club.

 Spannend slotstuk
Lange tijd gebeurde er niet veel in deze door stormschade ingehaalde wedstrijd in de Keuken Kampioen Divisie. ADO staat nu zesde, nog wel op ruime afstand van de plaatsen die goed zijn voor rechtstreekse promotie naar de Eredivisie.

 FC Emmen is de lijstaanvoerder in de eerste divisie, gevolgd door Volendam.

 In dit bericht is informatie van het ANP gebruikt.

###

"
183;603594;N.E.C.;Sparta Rotterdam;N.E.C.;SPA;0;0;2022-03-19Z;2021-22 Eredivisie, Regulier seizoen;N.E.C. en Sparta Rotterdam delen de punten na teleurstellend duel;"Voorafgaand aan het duel N.E.C. – Sparta Rotterdam was er volop spektakel in het Goffertstadion. Het lukte de ploegen niet om daar een vervolg op het veld aan te geven. In een tegenvallende wedstrijd met discutabele momenten werd het net niet gevonden: 0-0.

 Matig
Gek is dat natuurlijk niet doordat Sparta Rotterdam in een bloedstollende degradatiestrijd verwikkeld zit. Ondanks dat N.E.C. in de eerste twintig minuten wat meer de bal had, kreeg het elftal van Fräser via Branderhorst en Auassar heel behoorlijke kansen.

 Pas vlak voor rust kregen de gastheren een heel grote kans om de voorsprong te pakken. Na een goede voorzet van Akman kwam de bal voor de voeten van Proper terecht die het doel op een haar na niet wist te vinden.

 Discutabel
Ook in de tweede helft duurde het even voordat er enig gevaar voor één van doelen te zien was. Auassar kreeg een schot op zijn arm waarna de bal tegen de paal terecht kwam. De scheidsrechter besloot niet te fluiten voor een strafschop en de VAR vond het niet nodig om Kamphuis op andere gedachten te brengen.

 Het lukte de Rotterdammers na dit moment niet meer om grote kansen te creëren, maar ze vochten als leeuwen om een punt uit Nijmegen mee te nemen. Het ging af en toe met hangen en wurgen, maar het lukte de mannen van Henk Fraser wel. Zo delen N.E.C. en Sparta Rotterdam de punten na een tegenvallend duel.

###

"
184;603593;Go Ahead Eagles;SC Cambuur Leeuwarden;GAE;CAM;3;0;2022-03-19Z;2021-22 Eredivisie, Regulier seizoen;Go Ahead Eagles heeft geen kind aan gehavend SC Cambuur;"In de Adelaarshorst heeft Go Ahead Eagles een zeer belangrijke overwinning geboekt op SC Cambuur. In een wedstrijd waarin de thuisploeg weinig te vrezen had van de Leeuwarders werd het 3-0. De veilige haven komt hierdoor steeds meer in zicht voor de Eagles.

 Schrikmoment
De Deventernaren begonnen goed aan de wedstrijd en dat leverde snel al de nodige kansen op. Toch was het in de elfde minuut schrikken geblazen in het strafschopgebied van Andries Noppert. Na een sliding van Nauber werden de benen van Kallon meegenomen. Scheidsrechter Gözübüyük vond het echter geen overtreding en dus kwam de thuisploeg met de schrik vrij.

 Het elftal van Kees van Wonderen was hierdoor niet van slag en ging door met waarmee het begonnen was: aanvallen. Al snel werd de verdiende 1-0 gemaakt. Een kopbal van Joris Kramer kreeg Mees Hoedemakers ongelukkig tegen zich aan en belandde zo in het doel achter Pieter Bos.

 Gehavend
De Leeuwarders moesten veel spelers om verschillende redenen missen. Dat was zeker voor rust goed zichtbaar, want op de mogelijke strafschopsituatie na werd Cambuur totaal niet gevaarlijk. Al snel kon Go Ahead Eagles hiervan voor de tweede keer profiteren, opnieuw door een kopbal. Het was Luuk Brouwers die de 2-0 tegen de touwen kopte en doelman Bos verraste. Hij ging niet vrijuit bij dit doelpunt.

 Na rust zocht SC Cambuur de aanval wat meer zonder dat het daarbij gevaarlijk werd. Zo had de ploeg van Van Wonderen weinig moeite met het in handen houden van de 2-0 voorsprong. Sterker nog: in minuut 77 schoot Mats Deijl na een prachtige actie waarin hij zeker drie verdedigers te slim af is de 3-0 binnen.

 Veilige haven
Zo pakt Go Ahead Eagles drie heel belangrijke punten tegen een gehavend SC Cambuur. De ploeg heeft nu 30 punten uit 27 wedstrijden en daarmee lijkt de veilige haven steeds meer in zicht te komen. SC Cambuur zakt de laatste weken steeds wat verder weg, maar degradatiezorgen hoeven zij zich met 33 punten niet te maken.

###

"
185;603903;VVV-Venlo;FC Emmen;VVV;EMM;0;2;2022-03-19Z;2021-22 Keuken Kampioen Divisie;FC Emmen profiteert optimaal van gelijkspel FC Volendam;"FC Emmen heeft op bezoek bij VVV-Venlo met 0-2 gewonnen. Het elftal van Dick Lukkien boekte een dik verdiende overwinning en nemen hierdoor afstand van nummer twee FC Volendam.

 Strafschop
De Emmenaren kregen al vroeg in de wedstrijd dé kans om een behoorlijke tik uit te delen aan VVV-Venlo. Al in de tweede minuut kreeg de koploper van de Keuken Kampioen Divisie een strafschop na een overtreding op Assehnoun. Profiteren deed Emmen overigens niet: Kharchouch schoot hard en hoog over.

 Vlak daarna kreeg FC Emmen nog een aantal goede kansen om alsnog op een vroege voorsprong te komen. Zo raakte Brouwer de buitenkant van de paal. Een klein wonder dus dat de Venlonaren het eerste kwartier ongeschonden – wat de tussenstand betreft – uit de strijd waren gekomen.

 De leuke openingsfase bleek een voorbode voor de rest van de eerste helft. Ook de thuisploeg kreeg met onder meer El Azrak kansen om de openingstreffer te maken. Voor rust lukte het ondanks de kansen zowel VVV-Venlo als FC Emmen niet meer om tot scoren te komen.

 Tweede helft
Zo leuk als de eerste helft begon, zo lang was het wachten op de eerste echte kans na rust. FC Emmen was duidelijk de bovenliggende partij, maar konden pas na ruim een uur spelen weer tot kansen komen. In de 67ste minuut leidde zo’n kans dan ook eindelijk tot een treffer: na een prachtige pass van Vlak kon Mendes - na tussenkomst van Dirks - raak schieten.

 Ook na de 0-1 lukte het VVV-Venlo niet meer om tot kansen te komen. De Emmenaren kregen meer ruimte en daar profiteerde het elftal ook van. In blessuretijd was het Toufiqui die de tussenstand verdubbelde: 0-2.

 Zo profiteert FC Emmen optimaal van het gelijke spel vrijdagavond van FC Volendam op bezoek in Den Haag. De ploeg van Lukkien heeft nu drie punten afstand genomen van nummer twee FC Volendam.

 FC Emmen-speler Reda Kharchouch na afloop van het KKD-duel tussen VVV-Venlo en FC Emmen.

###

"
186;632514;AS Roma;Vitesse;ROMA;VIT;1;1;2022-03-17Z;2021-22 UEFA Europa Conference League, 8e finales;Defensief Roma schiet Europese droom Vitesse in laatste minuut kapot;"Vitesse is er niet in geslaagd om een enorme stunt neer te zetten in de Conference League. Tegen AS Roma kwam het niet verder dan een 1-1 gelijkspel. Omdat Roma de wedstrijd in Arnhem met 0-1 had gewonnen gaat het door naar de kwartfinale en eindigt het geweldige Europese avontuur van Vitesse in Italië. Maximilian Wittek maakte er nog op schitterende wijze 0-1 van, maar in de laatste minuut zorgde Tammy Abraham voor de 1-1.

 Roma vol op de defensie

 Hoewel Roma vooraf werd gezien als de grote favoriet speelde het alles behalve beter dan Vitesse. De Romeinen hingen achterover en maakte geen enkele aanstalte om de aanval te zoeken. Wel zorgde het voor defensieve zekerheid en compact spel. Dit maakte het heel moeilijk voor Vitesse om een gaatje te vinden in de hechte defensie van Roma.

 Adrian Grbić kwam nog enigszins dichtbij met een vrije trap van een meter of 35.

 Karsdorp doet Vitesse pijn

 In de tweede helft kwam Vitesse door een absolute wereldgoal van Maximilian Wittek op 0-1. In de 62ste minuut kreeg mister Conference League de bal hoog voor zijn voeten na een pass van Eliazer Dasa, de Duitser dacht niet na en poeierde schitterend raak.

 Roma leek niet bij machte om iets te forceren in het eigen stadion, maar het ging wel enigszins op zoek naar de aanval nadat het achter was gekomen. Het leverde enkele hachelijke momenten voor de Vitesse-goal, maar de Arnhemmers leken stand te houden. In de laatste minuut ging het dan toch mis. Stephan El Shaarawy gaf de bal voor, Rick Karsdorp was weggelopen bij Wittek en bood Abraham een niet te missen kans. Dat deed de Engelsman dan ook niet en hij kopte de Europese droom van Vitesse in diggelen. Na Brussel, Rennes, Dublin, Londen en Wenen vindt Vitesse dus zijn waterloo in Rome.

###

"
187;632513;Feyenoord;Partizan Belgrado;FEY;PART;3;1;2022-03-17Z;2021-22 UEFA Europa Conference League, 8e finales;Feyenoord heeft ook in return geen kind aan Partizan Belgrado;"Doordat Feyenoord zichzelf vorige week in de uitwedstrijd tegen Partizan Belgrado al een grote dienst had bewezen door met 2-5 te winnen, kon het vandaag rustig aan doen. En dat kwam niet slecht uit: trainers Slot en Pusic ontbraken door corona en ook spelers Pedersen, Malacia, Trauner en – voor de rest van het seizoen – keeper Bijlow waren er niet bij. Toch werd het een mooie Europese avond in De Kuip: Partizan Belgrado werd met 3-1 verslagen.

 Geen moeite
De eerste helft was allesbehalve sprankelend, maar de Rotterdammers hoefden zich daar door de goede uitgangspositie niet voor te schamen. Toch was het vooral de thuisploeg – aangemoedigd door het legioen – die de aanval zocht.

 Vlak voor rust werd de aanvalsdrang van Feyenoord beloond. Met het nodige geluk werd een vrije trap genomen door Toornstra geschampt door Dessers waardoor de bal in het net belandde: 1-0.

 Reiss en Linssen
Na rust tikte Reiss Nelson vlak voordat er een uur op de klok stond de 2-0 voorsprong binnen. De vleugelspits kon bijna niet missen na een heerlijke aanval die eindigde met de assist van Til en het doelpunt van Nelson. Feyenoord-spelers toonden hierna het shirt van Bijlow om de doelman een hart onder de riem te steken. Hij mist het vervolg van het seizoen door een voetblessure.

 Niet heel veel later deed Partizan Belgrado wat terug: een goed schot van Gomes was Marciano te machtig: 2-1. Een aantal keer kon Partizan nog even ruiken aan een gelijkmaker, maar zover wist het niet te komen. Het was Linssen die vlak voor tijd aan alle twijfel – wat betreft een eventueel gelijkspel – een einde maakte. Hij haalde hard uit en bracht de eindstand naar 3-1. Feyenoord loot vrijdagmiddag mee wat betreft de kwartfinale van de Conference League.

###

"
188;632509;FC Kopenhagen;PSV;CPH;PSV;0;4;2022-03-17Z;2021-22 UEFA Europa Conference League, 8e finales;PSV wint zonder enige moeite van Kopenhagen en staat in de kwartfinale;"PSV heeft zich geplaatst voor de kwartfinale van de Conference League. Op bezoek bij FC Kopenhagen won het met 0-4. In het Philips Stadion werd het vorige week nog 4-4 in een hele open wedstrijd, maar tijdens deze editie was alles anders. PSV was veel sterker en won door twee doelpunten van Eran Zahavi, Mario Götze en Noni Madueke.

 Oppermachtig PSV maakt kansen af

 Kopenhagen pakte het deze wedstrijd een stuk minder aanvallend aan in de eerste helft en zakte terug op eigen helft. PSV pakte daardoor snel het initiatief en zocht de aanval In de tiende minuut kwam PSV al op 0-1, Mario Götze bracht Eran Zahavi met een slim balletje en de Israëliër schoot meteen richting de goal van Kopenhagen-doelman Karl-Johan Johnsson. Zahavi schoot de bal bijna recht op de doelman schoot, maar die ging niet helemaal vrijuit en kon de inzet niet keren.

 Na de goal probeerde Kopenhagen wat hoger druk te zetten en koos het wat vaker de aanval. PSV stond echter defensief goed opgesteld en de Denen konden niet tot een uitgespeelde aanval komen. PSV bleef de gevaarlijkste ploeg, maar was slordig in de eindfase. Het was wachten tot er wel een goede pass werd gegeven in de laatste fase en in de 38ste minuut was Philipp Max verantwoordelijk voor die bal. Gakpo kreeg de bal aan de linkerkant van het veld, gaf mee aan Max, die op zijn beurt landgenoot Götze bediende. De Duitser kon van dichtbij de 0-2 binnenschieten en daarmee leek het duel al beslist.

 Op slag van rust werd het ook nog bijna 0-3, maar Gakpo raakte de lat.

 Vechtwedstrijd

 In de tweede helft bleef PSV de dominante ploeg. Kopenhagen leek wat gefrustreerd door de eerste helft en deelde aan het begin van de tweede helft behoorlijk uit. Zo ontsnapte Nederlander Kevin Diks al vroeg in de tweede helft aan zijn tweede gele kaart en schopte Denis Vavro, met een schandalige tackle, Gakpo de wedstrijd uit. Het ontging de Schotse arbiter William Collum die slechts geel gaf voor de overtreding. De man van de overtreding, Vavro, was vervolgens nog wel gevaarlijk met een afstandsschot.

 Het lukte de Deense koploper alleen niet om in de buurt te komen van PSV-doelman Joël Drommel, die een relatief rustige avond kende. Aan de andere kant van het veld zag hij hoe Eran Zahavi zijn tweede doelpunt van de avond maakte. Na een fraaie aanval was hij op aangeven van Doan, die de voorkeur kreeg boven Noni Madueke, de afmaker en zette hij de 0-3 op het bord.

 Madueke kwam nog wel in het veld en mocht als kers op de taart de 0-4 maken. Hij kwam met een karakteristieke actie naar binnen en schoot met zijn linker in de verre hoek. Hoewel ook deze bal houdbaar leek voor Johnsson, verdween hij tegen de touwen. En dus wint een oppermachtig PSV zonder enige moeite van FC Kopenhagen.

###

"
189;632507;AZ;Bodo/Glimt;AZ;BODO;2;2;2022-03-17Z;2021-22 UEFA Europa Conference League, 8e finales;Noorse stuntploeg FK Bodø/Glimt doet AZ in verlenging pijn;"Door een scheidsrechtelijke blunder in de uitwedstrijd bij FK Bodø/Glimt moest AZ vanavond een 1-2 achterstand zien goed te maken. Een doelpuntrijke eerste helft zorgde ervoor dat de tussenstand over anderhalve wedstrijd helemaal gelijk was. Een bloedstollende tweede helft leverde geen doelpunten op en dus volgde een verlenging. Daarin kreeg AZ een pijnlijke dreun te verwerken: het werd 2-2 en dus volgde een uitschakeling. FK Bodø/Glimt is de eerste Noorse kwartfinalist van deze eeuw in een Europees toernooi.

 Pascal Jansen koos ervoor om Beukema en Clasie op te stellen in het basiselftal. Laatstgenoemde moest vorige week vlak voor de aftrap de wedstrijd aan zich voorbij laten door ziekte. Tegen FC Twente deed hij een halfuurtje mee.

 Goed begin
De thuisploeg begon goed aan de wedstrijd en was nadrukkelijk op zoek naar de openingstreffer. Jansen gaf voor de start al aan dat dit ook de bedoeling was. In de achttiende minuut zorgde spits Pavlidis voor de verdiende 1-0 voorsprong. Doelman Haikin kwam op onbegrijpelijke wijze uit zijn doel en daar profiteerde de Griep optimaal van: 1-0.

 Toch lukte het de Alkmaarders niet om door te zetten en op zoek te gaan naar een verdubbeling van de tussenstand. Door een verkeerde inschatting van Martins Indi was het voor Pellegrino een koud kunstje om de gelijkmaker achter Vindahl-Jensen in het doel te leggen.

 Een forse tegenslag voor AZ die opnieuw op zoek moesten naar de – over twee wedstrijden – gelijkmaker tegen de Noorse stuntploeg van dit Europese seizoen. Zo snel als FK Bodø/Glimt de 1-1 maakte, zo snel wist Pavlidis AZ opnieuw op voorsprong te zetten. Witry gaf een niet te missen assist aan de Griekse spits en zo stond het na 120 minuten over twee wedstrijden volledig gelijk.

 Karlsson
Na rust leek AZ enigszins met de rem erop te spelen en duurde het even totdat de ploeg net zulke kansen creëerde als voor rust. Karlsson kreeg in de zeventigste minuut een dot van een kans: hij knalde op een typische Karlsson-wijze de bal op de kruising van het doel. Geen doelpunt dus en zo werd het met de minuut spannender in Alkmaar. Het lukte de ploeg van Jansen niet meer om te scoren en daarom volgde een verlenging.

 Verlenging
Ondanks dat AZ in de eerste helft van de verlenging was die het meest op zoek was naar een doelpunt, kwam dat doelpunt er bij de tegenstander. Vlak voor de waterpauze was het Sampsted die AZ pijn deed: 2-2.
AZ had nog een kwartier om een doelpunt te forceren en zich zo toch nog te plaatsen voor de laatste acht van de Conference League.

 Deze tegenslag kwam ongelofelijk hard aan en het lukte AZ maar niet om daarna tot grote kansen te komen. Zo werd het uiteindelijk een onnodige pijnlijke avond in Alkmaar. En FK Bodø/Glimt zet door de uitschakeling van AZ een nieuwe Europese stunt op haar naam. Eerder versloegen de Noorse club al AS Roma en Celtic.

###

"
190;622987;Ajax;Benfica;AJA;BEN;0;1;2022-03-15Z;2021-22 UEFA Champions League, 8e finales;Núnez kopt Champions League-droom Ajax namens Benfica aan diggelen;"Het is Ajax niet gelukt om zich te plaatsen voor de kwartfinale van de Champions League. In de 77e minuut kopte Nuñez die droom aan diggelen nadat Onana een voorzet verkeerd had ingeschat. Zo is het Ajax opnieuw niet gelukt om voor het eerst een thuiswedstrijd in de knock-outfase van de Champions League te winnen. Benfica won met 0-1.

 In een uiterst sfeervolle Johan Cruijff ArenA was Ajax vrijwel de gehele wedstrijd de bovenliggende partij zonder dat het grote uitgespeelde kansen kreeg. Kansen waren er genoeg, maar optimaal benut wisten ze niet te worden. Nuñez strafte dat uiteindelijk af.

 Sterk begin
Drie weken geleden speelden de ploegen in Lissabon met 2-2 gelijk waardoor voorafgaand aan de return alles nog open lag. Zowel Ajax als Benfica zochten in de eerste tien minuten al meermaals de aanval. De defensie van allebei de ploegen gaven zo nu en dan best wel wat ruimte weg. Haller vond al het net, maar aangever Tadic stond bij die aanval buitenspel.

 Vlak daarna werden aanvallen van zowel Benfica als Ajax afgevlagd door de grensrechters aan diens kanten. In allebei de gevallen bleken deze vlagsignalen wat voorbarig bevestigde herhalingen.

 Op Pasveer na kon Ten Hag beschikken over zijn sterkste elftal: zowel Timber als Álvarez keerden na blessures terug. Dat zal er mede voor gezorgd hebben dat Ajax sterk uit de startblokken kwam. Zonder dat er honderd procent kansen werden gecreëerd, was de druk op de Portugese defensie hoog en werden er volop vrije trappen en hoekschoppen verdiend. Toch lukte het omgekeerd Benfica na twintig minuten ook om hoekschoppen te krijgen zonder echt gevaarlijk te worden.

 Kansen
Nadat Everton op de voet van Antony stond na bijna een halfuur spelen kreeg Ajax een vrije trap op de rand van de zestien. De trap van Berghuis mislukte in eerste instantie, maar de herkansing kwam bij Timber terecht: hij kopte over. Zo waren de Amsterdammers in de eerste helft – met een legio aan halve kansen – sterker maar werd Vlachodimos niet gepasseerd.

 In het laatste gedeelte van de eerste helft werden de kansen groter: een goed schot van Gravenberch tikte de keeper maar het uit het doel en Berghuis leek een goede schietkans in de zestien te krijgen, maar kwam net niet lekker uit.

 Tweede helft
Vlak na rust was het spelbeeld hetzelfde als in de eerste helft. Ajax zocht de aanval, kreeg mogelijkheden, maar volledig uitgespeeld waren de kansen niet. Toch kreeg recordinternational van België Vertonghen uit een hoekschop een kopkans, maar het lukte de voormalig Ajacied niet om goed af te drukken.

 Na ruim een uur spelen kreeg Antony na een goede aanvalsopzet van Blind en Tadic namens Ajax ook een grote kopkans om de openingstreffer op het scorebord te zetten. Zijn poging kwam op het dak van het doel terecht. Even later was het Gravenberch, die net niet tot afdrukken kwam.

 Genadeklap
Zo werd het spannender en spannender en werd de angst om een tegendoelpunt te incasseren groter. Volledig tegen de verhoudingen in kwamen de Portugezen op voorsprong. Na een minimale overtreding na 77 minuten spelen van Alvarez, kreeg Benfica een vrije trap waarbij Onana mis taste en Núnez zo de 0-1 kon binnen koppen.

 Het lukte de Portugezen om die voorsprong niet meer weg te geven en zich zo te plaatsen bij de laatste acht van het miljardenbal.

###

"
191;603943;FC Emmen;FC Volendam;EMM;VOL;4;1;2022-03-14Z;2021-22 Keuken Kampioen Divisie;FC Emmen periodekampioen én nieuwe koploper na ruime winst op FC Volendam;"Driedubbel feest vanavond in De Oude Meerdijk waar FC Emmen niet alleen met 4-1 won van FC Volendam, maar ook de koppositie overnam én periodekampioen werd. Vóór rust stond het al 4-0 mede door twee goals en een assist van Reda Kharchouch. Het is het tweede verlies op rij voor Volendam dat nu een plekje is gezakt.

 De nummer één van de Keuken Kampioen Divisie verloor afgelopen vrijdag met maar liefst 2-5 in eigen huis van Excelsior. Daarmee kwam er een einde aan een ongeslagen reeks van 26 wedstrijden. FC Emmen won wel en kwam daarmee op twee punten van de Volendammers. Buiten de eerste plek in de KKD staat er ook nog een periodetitel op het spel. Daar is alleen sprake van als FC Eindhoven in eigen stadion niet wint van ADO Den Haag.

 FC Emmen begint sterk aan de wedstrijd en neemt het initiatief. Volendam-aanvaller Van Mieghem levert op eigen helft de bal in bij Veendorp, die de bal niet goed raakt. De bal lijkt over de achterlijn te gaan, maar Reda Kharchouch gelooft nog in die bal en gaat er achteraan. Walid Ould Chikh laat zich aftroeven op de achterlijn door Kharchouch. De linksbuiten houdt het overzicht en geeft hem aan Rui-Jorge Monteiro Mendes, die knap wegdraait bij zijn man en knap raak schiet. Voor hem is dit alweer het derde doelpunt op rij en zijn negende van het seizoen.

 Na een halfuur spelen krijgt Kharchouch een flinke kans om de score te verdubbelen. Deze keer raakt Veendorp de bal uitstekend en met een splijtende pass zet hij de Marokkaanse aanvaller voor keeper Stankovic, maar hij weet het net niet te vinden. Een paar minuten later is het wel raak. Assehnoun zet Kharchouch met een listig passje één op één met Stankovic en dit keer blijft hij kalm en stift hem over de doelman heen in de lange hoek. Er zit nog wel een geur van buitenspel aan de 2-0 maar de assistent houdt zijn vlag naar beneden.

 Net als afgelopen vrijdag gaat het wéér hard in de eerste helft want drie minuten later kopt Miguel Araujo geheel vrijstaand raak na een vrije trap van Assehnoun, die daarmee zijn tweede assist van de wedstrijd geeft. Het lijkt een herhaling van de wedstrijd tegen Excelsior voor Volendam want ook de vierde vliegt in de 42e minuut erin. De rollen bij het eerste doelpunt zijn nu omgedraaid want het is Mendes met de voorzet en Kharchouch het eindstation. Zo kijkt de ploeg van Wim Jonk binnen vijf minuten tegen een 4-0 achterstand aan.

 Na 67 minuten doet Volendam eindelijk iets terug. Daryl van Mieghem maakt zijn eerste doelpunt sinds 5 november, toevalligerwijs ook tegen Emmen. James geeft strak voor en de buitenspeler volleert knap raak. De bezoekers weten niet te overtuigen en komen niet verder dan de aansluitingstreffer. Zo is FC Emmen dus de nieuwe koploper in de KKD met nog acht wedstrijden te gaan.

 FC Eindhoven verspilt periodetitel tegen ADO Den Haag

 FC Eindhoven had de beste papieren op de derde periodetitel, maar heeft dat nagelaten. De winnaar uit de eerste periode, ADO Den Haag hield de Eindhovenaren op 1-1 in het Jan Louwers Stadion.

 In acht wedstrijden pakte de ploeg van Rob Penders twintig punten. Dat zijn er even veel als FC Volendam, maar door een beter doelsaldo hadden zij de beste papieren. Daarvoor moest gewonnen worden tegen de ploeg uit Den Haag.

 Ruim 3.100 toeschouwers zien ADO Den Haag de openingstreffer maken. Boy Kemper kan vanaf de linkerkant vrij voorgeven. Thomas Verheydt staat helemaal vrij bij de tweede paal. De spits is niet zelfzuchtig maar bedient Sem Steijn, die binnen kan tikken voor zijn veertiende van het seizoen. Het lukt de thuisploeg niet om kansen te creëren en gaat de rust in met een 0-1 achterstand.

 Na 64 minuten krijgt Ricardo Kishna een grote kans op de 0-2, maar attent keeperswerk van Nigel Bertrams voorkomt dat. Drie minuten later is het aan de andere kant wél raak. Wie anders dan Joey Sleegers is het goudhaantje voor de thuisploeg. Een voorzet van Justin Ogenia belandt bij de inlopende Sleegers die knap raak kopt. Daardoor keert de hoop op het periodekampioenschap weer terug. In tegenstelling tot de eerste helft krijgen beide ploegen volop kansen na rust. Het alles-of-niets klinkt in het stadion, maar het wordt één punt. Ze komen nog wel heel erg dicht bij via Joey Sleegers, die net naast kopt met nog slechts veertien seconden op de klok.

 Door het puntenverlies van Eindhoven gaat de periodetitel dus 225 kilometer verderop naar FC Emmen. Voor hen is het de eerste periodetitel sinds het seizoen 2002/2003. FC Eindhoven blijft met 57 punten uit dertig wedstrijden op de vierde plek en laat dus ook na om nummer drie Excelsior te passeren op de ranglijst.

###

"
192;632683;FC Twente Vrouwen;Feyenoord Rotterdam;TWE;FEY;6;0;2022-03-13Z;2021-22 Vrouwen Eredivisie, Regulier seizoen;FC Twente (v) overrompelt Feyenoord (v), hattrick topscorer Kalma;"FC Twente (v) heeft in de titelstrijd goede zaken gedaan door met 6-0 van Feyenoord (v) te winnen. De Tukkers overmeesterden met groot gemak de bezoekers en topscorer Fenna Kalma maakte een hattrick. In de onderste regionen van de ranglijst verloor Excelsior Rotterdam in de slotfase van PEC Zwolle.

 Tiki-taka-Twente

 Twent wilde zich herstellen van de pijnlijke bekernederlaag tegen titelrivaal Ajax afgelopen week (1-5). Desondanks geen wijzigingen in de formatie van Robert de Pauw, die na dit seizoen vertrekt uit Enschede. In de Eredivisie Vrouwen zijn de verschillen nihil, de concurrenten hebben beiden een enorme winstreeks op zak en gaan samen uitmaken wie de titel pakt.

 Feyenoord strijdt ondertussen voor de derde plaats, maar liet zich overrompelen in de openingsfase. Al na vijf minuten stiftte Kayleigh Van Dooren raak op een mooie dieptebal van Anna-Lena Stolze. Even later was het prijsschieten achterin bij Feyenoord, Renate Jansen maakte haar elfde van het seizoen. Van Dooren mistte een grote kans, waarna het tempo ging omlaag in de eerste helft.

 Na rust ging Twente vrolijk verder met combineren en de aanval zoeken. Fenna Kalma maakte was trefzeker en gaf de assist op de 4-0 van Van Dooren. De teruggekeerde Bente Jansen mistte één van de grote kansen, maar Kalma (29 goals) scoorde alsnog twee keer in de slotfase: 6-0. Zo bouwde Twente goed verder aan het doelsaldo, dat al beter was dan dat van Ajax.

 De Amsterdammers staan op twee punten achterstand van koploper Twente en krijgen woensdag tegen ADO Den Haag de kans om de koppositie terug te pakken.

 De samenvatting van Excelsior Rotterdam (v) - PEC Zwolle (v), een wedstrijd uit de Eredivie Vrouwen.

 PEC laat langs Excelsior

 Hekkensluiter Excelsior Rotterdam kreeg PEC Zwolle op bezoek. De thuisploeg had een overwinning nodig om weer aan te sluiten bij SC Heerenveen, maar kreeg in de slotfase een nederlaag om de oren. Danielle Noordermeer schoot de Rotterdammers na rust nog wel op voorsprong, maar Moisa Van Koot maakte uit een penalty gelijk. De ingevallen Amy Banarsie maakte in de extra tijd de winnende: 1-3.

###

"
193;603911;FC Volendam;Excelsior;VOL;EXC;2;5;2022-03-11Z;2021-22 Keuken Kampioen Divisie;Excelsior terug in promotierace na klinkende zege op Volendam;"FC Volendam weet weer hoe het voelt om te verliezen, Excelsior bracht de koploper de eerste nederlaag toe sinds 13 augustus 2021: 2-5. Door de overwinning van nummer drie Excelsior is de spanning weer volledig terug in de top van de Keuken Kampioen Divisie.

 Alles wijst erop dat Wim Jonk komende week zijn contract gaat verlengen. Commercieel directeur Jan Smit hintte alvast een voorschot op de contractverlenging van de trainer, die zelf ook toegaf snel witte rook te verwachten.

 FC Volendam was geen schim van de ploeg die al 26 wedstrijden op een rij niet had verloren in de Keuken Kampioen Divisie. De ploeg van Wim Jonk legde de rode loper uit voor Excelsior. Kenzo Goudmijn bezorgde de Rotterdammers een droomstart. Op aangeven van Thijs Dallinga schoof de middenvelder al na twee minuten binnen. Volendam was moeilijk wakker te krijgen, want na een kwartier spelen verdubbelde Reuven Niemeijer de score.

 Twee minuten later was het alweer raak. Dallinga tilde de score naar 0-3 op werkelijk prachtige wijze. De Excelsior-spits verlengde de bal met de hak achter het standbeen het doel in. De doelpuntenhonger van Excelsior was nog niet gestild, want nog binnen het half uur stond het 0-4 voor de gasten. Marouan Azarkan verschalkte Volendam-doelman Stankovic met een schot in de verre ploeg.

 De ploeg van Wim Jonk deed nog wel wat terug voor het rustsignaal. Robert Mühren verzilverde een strafschop na een overtreding op Daryl van Mieghem: 1-4. In de tweede helft leek Volendam de spanning weer terug te brengen na het doelpunt van Boy Deul in de 54ste minuut. Excelsior raakte echter niet in de war en liep zelfs nog verder uit. Diep in de blessuretijd bepaalde Michael Chacon de eindstand op 2-5.

 Excelsior komt door de zege op 58 punten en verkleint de achterstand op Volendam tot vijf punten. Het is pas de tweede nederlaag van Volendam dit seizoen. Op 13 augustus 2021 werd er voor de laatste keer verloren. ADO Den Haag was toen met 1-3 te sterk.

###

"
194;632506;PSV;FC Kopenhagen;PSV;CPH;4;4;2022-03-10Z;2021-22 UEFA Europa Conference League, 8e finales;PSV speelt gelijk tegen FC Kopenhagen in doelpuntrijk spektakelstuk;"PSV heeft de eerste wedstrijd tegen FC Kopenhagen in de achtste finales van de Conference League niet kunnen winnen. De Eindhovenaren speelden voor eigen publiek in een doelpuntrijk duel gelijk: 4-4.

 PSV had het aan zichzelf te wijten dat het niet wist te winnen van de Denen. Vooral in de eerste helft gaf het elftal van trainer Roger Schmidt veel ruimte en kansen weg. Bij rust leidde Kopenhagen ruim: 1-3. Het doelpunt van PSV kwam op naam van Cody Gakpo.

 In de tweede helft was de thuisclub beter. Invaller Ritsu Doan maakte al snel 2-3. Gakpo miste na ruim een uur spelen een strafschop, maar scoorde daarna alsnog (3-3). Na een fout van Ibrahim Sangaré, nam Kopenhagen weer de leiding. Eran Zahavi kopte de 4-4 binnen. De return in Kopenhagen is volgende week.

 In dit artikel is informatie van het ANP gebruikt

###

"
195;632501;Bodo/Glimt;AZ;BODO;AZ;2;1;2022-03-10Z;2021-22 UEFA Europa Conference League, 8e finales;Noorse stuntploeg FK Bodø/Glimt wint ook van AZ;"AZ heeft in het Noorse Bodø verloren van het stuntelftal van Knutsen. FK Bodø/Glimt wonnen eerder dit seizoen al van AS Roma en Celtic. Op het kunstgras in één van de noordelijkste stukjes van Noorwegen verloren de Alkmaarders met 2-1.

 Warming-up
De aanloop verliep verre van vlekkeloos voor het team van Pascal Jansen. Middenvelder en spelverdeler Clasie werd vanmorgen ziek wakker. Jansen zei vlak voor de aftrap dat ze er vandaag nog van alles hebben geprobeerd om hem te laten starten. Sterker nog: tijdens de warming-up stond hij nog op het lijstje met daarop de basiself. Hij was echter niet fit genoeg en werd vervangen door Evjen. Sugawara kwam door deze aanpassing niet rechtsvoor te spelen, maar rechts op het middenveld.

 Tegen de verhouding in
Er was weinig te beleven in het eerste kwart van de wedstrijd. Kansen waren er eigenlijk niet en zowel de Noren als AZ waren nog wat zoekende. Na bijna 25 minuten kreeg Evjen een goede schietkans, maar hij schoot hoog over. De eerste echt grote kans kunnen we pas na bijna een halfuur noteren: Pavlidis knalde na een goede aanname de bal hard op de paal.

 AZ had helemaal niets te vrezen voor FK Bodø/Glimt, maar toch kwam de Noorse stuntploeg helemaal uit het niets op voorsprong. De eerste keer dat er even druk op het doel van Vindahl Jensen was, ging het direct mis. Na een goede voorzet kopte Pellegrino hard en raak de 1-0 tegen de touwen. Het was absoluut tegen de verhouding in, maar AZ verzuimde van het veldoverwicht te profiteren.

 Tweede helft
Na rust begon FK Bodø/Glimt – gesterkt door de voorsprong – veel beter dan dat zij voor de rust voor de dag kwamen. AZ had het een stuk lastiger en de Noren waren meerdere malen dichtbij een verdubbeling van de voorsprong. Toch waren nu de rollen omgedraaid: de Alkmaarders kwamen op 1-1 na een lage schuiver van Aboukhlal.

 De slotminuten van dit duel waren behoorlijk spannend. De overwinning kon nog allebei de kanten op, maar zowel FK Bodø/Glimt als AZ lieten geen grote kansen meer toe. Het was de scheidsrechter die een kapitale blunder maakte en de thuisploeg een heel goedekope strafschop gaf. Vanaf elf meter miste Solbakken niet: 2-1. Ondanks deze pijnlijke nederlaag wacht volgende week in Alkmaar een bijzonder spannend duel.

###

"
196;632505;Partizan Belgrado;Feyenoord;PART;FEY;2;5;2022-03-10Z;2021-22 UEFA Europa Conference League, 8e finales;Feyenoord buigt achterstand om in flinke overwinning;"Feyenoord is er in de achtste finales van de Conference League in Belgrado meer dan overtuigend gestart. Na twee mindere wedstrijden in de Eredivisie kwamen de Rotterdammers twee keer op achterstand tegen Partizan, maar de ploeg van Arne Slot poetste dat weg en vond in de tweede helft zelfs drie keer het net. Uiteindelijk werd het 2-5, en daarbij hield de nummer drie van de Eredivisie de score nog beperkt.

 De start van de wedstrijd leek zo slecht nog niet voor de Rotterdammers. Ricardo Gomes, een van de sterspelers van Servische zijde, was nog geschorst en mede daardoor leek Feyenoord makkelijk door de boter heen te kunnen glijden. Reiss Nelson, die onverwachts in de basis stond, kreeg al na een paar minuten een dot van een kans om de nummer drie van de Eredivisie op voorsprong te helpen, maar de Brit faalde.

 Natkho verschalkt Bijlow
De enige Nederlandse inbreng bij de Serviërs was aan de andere kant degene die Partizan in de wedstrijd bracht, en hoe. Queensy Menig dribbelde als vanouds tussen een aantal Nederlandse verdedigers door, maar leek de bal te verspelen. De afvallende bal belandde bij Bibras Natkho en de Israëliër twijfelde geen seconde. Met een rake wreeftrap verschalkte hij Justin Bijlow vanaf twintig meter: 1-0.

 Lang duurde het niet voordat Feyenoord op gelijke hoogte kwam. Waar de thuisploeg na 13 minuten het net vond, deed de ploeg van Arne Slot dat na 20 minuten. Een parel van een combinatie tussen Jens Toornstra en Luis Sinisterra in het aanvallende strafschopgebied van het Partizanstadion bleek goud waard. Want de aanvoerder – die de geschorste Guus Til in de basis verving – kreeg de kans om vrij uit te halen vanaf een meter of 13 en deed dat succesvol via de binnenkant van de paal: 1-1. De 27ste goal van Feyenoord in één Europees seizoen, nooit eerder scoorde het vaker.

 Een 28ste leek nog voor rust te volgen. Cyriel Dessers – die de voorkeur kreeg boven Bryan Linssen – stond aan het einde van een voorzet van Orkun Kökçü, die door Luis Sinisterra werd doorgekopt. De Belgische Nigeriaan werkte binnen, maar stond daarbij in buitenspelpositie en dus ging er een streep door die treffer.

 Goal na 40 seconden
40 seconden duurde de tweede helft voordat Partizan opnieuw het net had gevonden. Een hoekschop leek te zijn weggewerkt, maar de bal werd opnieuw ingebracht. Marcos Senesi kopte die zo voor de voeten van het 19-jarige talent Nemanja Jovic, die snoeihard raak schoot: 2-1.

 Opnieuw bleek dat geen voorsprong waar de gemiddelde Serviër lang van kon genieten. Sinisterra wipte de bal zes minuten later op fraaie wijze over de verdediging heen, waarna Dessers het schavot nu wel succesvol overhaalde: 2-2. Feyenoord kreeg meteen daarna twee dotten van kansen om ook een derde goal toe te voegen, maar Dessers en Nelson waren nu minder welvarend.

 Uithaal Geertruida
Dat kan niet worden gezegd van Lutsharel Geertruida. In de 64ste minuut vond ook de rechtsback zijn naam terug op het wedstrijdformulier. Doelman Aleksandar Popovic had alle moeite van de wereld met een voorzet van Sinisterra, bokste de bal weg voor de voeten van de rechtsback die venijnig uithaalde: 2-3. De laatste keer dat Partizan drie tegengoals in een duel kreeg was op 21 januari van dit jaar, in een vriendschappelijk duel met Kuban Krasnodar.

 Voor Partizan – waar Menig werd gewisseld – volgde nog meer onheil nadat Sinisterra het in de 71ste minuut echt op zijn heupen kreeg. De Colombiaan naam een weggekopte bal aan op de borst en nog voor deze kans had de grond te raken vol op de wreef. Popovic was kansloos bij de uithaal van de linksbuiten, die zijn soepele heupen liet spreken bij het vieren van de vierde goal.

 Anderhalf been in kwartfinale
Een vijfde goal stond er ook nog op het menu. Zes minuten na de goal van Sinisterra voegde Toornsta zijn tweede toe. Dessers leek lange tijd op weg naar zijn tweede doelpunt, maar gaf de bal op het laatste moment met een geweldig hakje af op zijn aanvoerder, die zijn Europese doelpuntentotaal van 6 naar 8 bracht. En nog veel belangrijker, zijn ploeg vrijwel zeker hielp aan een kwartfinaleticket. Al moet daar eerst nog een week en 90 minuten op worden gewacht. .

###

"
197;632503;Vitesse;AS Roma;VIT;ROMA;0;1;2022-03-10Z;2021-22 UEFA Europa Conference League, 8e finales;Vitesse vergeet zichzelf te belonen tegen AS Roma;"Vitesse heeft donderdagavond niet weten te winnen van AS Roma. In het GelreDome verloren de Arnhemmers met 0-1 door een goal van Sergio Oliveira.

 In de eerste helft kwam Vitesse erg sterk voor de dag. Het was de bovenliggende ploeg en dat resulteerde ook in kansen. Grote kansen zelfs. Na een kwartier spelen dachten de Arnhemmers zelfs op een 1-0 voorsprong te komen door een goal van Andrea Grbic, maar de Oostenrijkse spits zag bij het juichen van zijn doelpunt de vlag van de grens omhoog gaan. Buitenspel en dus bleef het 0-0.

 Vitesse bleef aandringen, waardoor ook Loïs Openda meerdere keren gevaarlijk kon worden. Hij wist het net echter niet te vinden met al deze kansen. Zelfs niet toen hij een aantal minuten voor rust vrij mocht inschieten. Openda raakte de bal volledig verkeerd, waardoor zijn poging hoog over ging. En als de bal er aan de ene kant niet in gaat, gaat hij er natuurlijk aan de andere kant wel in. AS Roma werd nauwelijks gevaarlijk, maar vanuit een corner wist uiteindelijk Sergio Oliveira met de laatste trap van de eerste helft de Italianen op een 0-1 voorsprong te zetten.

 Mindere tweede helft

 De goal net voor rust deed de wedstrijd geen goed. Het geloof leek wat weg bij Vitesse, terwijl het in de eerste helft toch echt de betere ploeg was. De Arnhemmers kwamen nauwelijks meer bij de goal van Roma-doelman Rui Patricio.

 Toch kwam er weer leven in het GelreDome, omdat doelpuntenmaker Oliveira er na 78 minuten af moest met een rode kaart. De middenvelder kreeg zijn tweede gele en zo kwam Vitesse met een man meer te staan. Zo werd het toch nog een spannend einde waarin de club uit Arnhem op zoek ging naar een resultaat, maar helaas resulteerde dit niet in een gelijkmaker. Het bleef bij 0-1, waardoor Vitesse een lastige klus staat te wachten in de returnwedstrijd.

###

"
198;630459;FC Twente Vrouwen;Ajax Vrouwen;TWE;AJA;1;5;2022-03-09Z;2021 KNVB Beker Vrouwen, Kwartfinales;Ajax (v) met gemak langs titelrivaal Twente (v) in kwartfinale beker;"Ajax Vrouwen is ten koste van FC Twente Vrouwen tot de laatste vier van de TOTO KNVB Beker doorgedrongen: 1-5. De clubs, samen verwikkeld in de titelstrijd van de Eredivisie, maakten er een kansrijk duel van om het laatste ticket voor de halve finale, waarvoor PSV, Excelsior Rotterdam en ADO Den haag zich al geplaatst hadden.

 Twente met initatief

 De openingsfase tussen twee teams met een enorme winstreeks op zak beloofde een dynamische wedstrijd, die ook de finale had kunnen zijn. Twente pakte in Enschede al na acht minuten de leiding. Een voorzet die bedoeld was voor Fenna Kalma, topscorer van de Eredivisie met 26 goals, belandde na half uitverdedigen voor de voeten van Kayleigh van Dooren. Zij wipte de bal simpel in het doel.

 Het stond na een kwartier alweer gelijk. Chasity Grant was gezien in de diepte en haar lage voorzet werd door verdedigster Kiki van Es in eigen doel gelopen. Nog voor rust wist Ajax ook op voorsprong te komen. Victoria Pelova verschalkte met een prachtige dieptebal de Twentse verdediging. Dankzij half ingrijpen van zowel keepster Daphne van Domselaar als Caitlin Dijkstra kreeg Grant vrij baan om te scoren.

 Ajax neemt afstand

 De hoge druk en snelle omschakeling van de Amsterdammers werd Twente in de tweede helft te veel. Jonna van de Velde en Romée Leuchter zetten nog voor het uur op de klok stond de 1-4 op het scorebord. Aanvoerdster Renate Jansen kreeg aan de andere kant een enorme kopkans om de thuisploeg terug in de wedstrijd te brengen, maar de spanning keerde niet meer terug.

 De kansen stapelden zich op voor de Amsterdammers en Grant kwam met een mooi afstandsschot uit een moeilijke hoek weer tot scoren: 1-5. En dus won de club met het hoogste budget met ruime cijfers in Enschede, wat zelden eerder lukte.

 ADO plaatste zich op 25 februari al voor de halve finale van het toernooi door PEC Zwolle met 1-3 te verslaan. PSV was dinsdag met 4-0 een maatje te groot voor Feyenoord en Excelsior won nipt in Heerenveen (1-2).

###

"
199;632679;PEC Zwolle Vrouwen;FC Twente Vrouwen;PEC;TWE;1;3;2022-03-06Z;2021-22 Vrouwen Eredivisie, Regulier seizoen;Twente blijft in spoor van Ajax na zege op Zwolle;"Dankzij een zwaarbevochten 1-3 overwinning op PEC Zwolle blijft FC Twente in het spoor van koploper Ajax in de Pure Energie Eredivisie Vrouwen. Na een achterstand draaide Twente de wedstrijd in de tweede helft volledig om.

 Deze week werd bekend dat de huidige trainer van PEC Zwolle, Joran Pot, volgend seizoen aan het roer staat bij Twente. Het gaf het duel tussen de Overijsselse ploegen wat extra lading.

 Op slag van rust profiteerde PEC Zwolle van een onoplettendheid van Twente-aanvoerder Renate Jansen. Ze speelde de bal terug richting Daphne van Domselaar, maar zag Jeva Walk over het hoofd. Walk kon zo doorlopen richting het Twente-doel en schoot de bal hoog in de touwen: 1-0 voor de thuisploeg.

 Om de titelaspiraties levend te houden moest Twente een tandje bijschakelen in de tweede helft. Een echte spitsengoal van Fenna Kalma zette Twente een kwartier voor het einde weer naast PEC. Ze kapte haar tegenstander uit en schoot raak in de linker benedenhoek. De voorsprong kwam er, tien minuten voor het einde, via Marisa Olislagers die een afgeslagen corner binnen schoot in dezelfde hoek waar eerder Kalma doelftreffend was.

 In de 97ste minuut bepaalde Anna-Lena Stolze de eindstand op 1-3. Twente moest er diep voor gaan, maar staat nu wel weer slechts één punt achter op koploper Ajax.


###

"
200;632072;AZ;Ajax;AZ;AJA;0;2;2022-03-03Z;2021-22 KNVB Beker, Halve Finales;Zakelijk Ajax heeft geen kind aan AZ;"Door doelpunten van Steven Berghuis en Davy Klaassen heeft Ajax zich ten koste van AZ geplaatst voor de finale van de TOTO KNVB Beker. In een halve finale met weinig uitgespeelde kansen en veel strijd trok de ploeg van Erik ten Hag de overwinning over de streep.

 Het duel in het AFAS Stadion begon later omdat Ajax op zich liet wachten. De Amsterdammers stonden in de file en arriveerden later dan gepland. Er was afgesproken dat er wel gewoon om 20.00 uur zou worden afgetrapt, maar Ajax nam uitgebreid de tijd voor de warming-up en liet AZ wachten in de spelerstunnel. Om 20.07 werd de bal pas aan het rollen gebracht.

 De eerste grote schietkans van de wedstrijd leverde ook direct een doelpunt op. Een uitbraak die Berghuis inleidde werd later zelf afgerond door de aanvaller. Vanaf de rand van het strafschopgebied mikte Berghuis in de 11e minuut hard en laag raak. Gesteund door die voorsprong kreeg Ajax naarmate de eerste helft vorderde een steeds groter overwicht op AZ. Behoudens een poging van Antony, waar AZ-doelman Peter Vindahl zijn vingers tegen kreeg, werden de gasten niet heel gevaarlijk. De ploeg van Pascal Jansen bracht veel strijd aan de dag. Er waren irritaties over en weer, waardoor het spel geregeld stil kwam te liggen.

 Klaassen beslist halve finale

 Dat spelbeeld veranderde in de tweede helft niet. Zonder groots te spelen bleef Ajax relatief eenvoudig overeind in Alkmaar. De opzet van AZ om Ajax te ontregelen slaagde af en toe, maar dat leidde niet tot doelrijpe kansen voor de thuisploeg. Davy Klaassen drukte vlak voor het laatste fluitsignaal een Alkmaars slotoffensief de kop in. In de 89ste minuut stond de ingevallen Klaassen op de juiste plek om de 0-2 binnen te lopen op aangeven mede-invaller Nicolas Tagliafico. 

 Ajax maakt met deze zege een einde aan een reeks van 18 ongeslagen wedstrijden van AZ.

###

"
201;603993;FC Emmen;Helmond Sport;EMM;HEL;1;2;2022-03-01Z;2021-22 Keuken Kampioen Divisie;Hekkensluiter Helmond Sport boekt sensationele zege op Emmen;"Jellert van Landschoot heeft Helmond Sport drie sensationele punten bezorgd in het duel met FC Emmen. De hekkensluiter won in extremis dankzij een doelpunt van Van Landschoot in de 94ste minuut. In de eerste helft had de middenvelder de Brabanders op voorsprong gezet.

 Helmond Sport weigerde in januari te spelen tegen FC Emmen vanwege een coronagolf en moest dat bekopen met drie punten in mindering. Volgens de KNVB had het duel gewoon door kunnen gaan, omdat Helmond voldoende spelers beschikbaar had.

 Emmen had het betere van het spel in de eerste helft. Ole Romeny kreeg al vroeg in de wedstrijd een goede mogelijkheid om de score te openen, maar hij werd op het laatste moment gestuit door de Helmond-defensie. Even later was Reda Kharchouch dichtbij de openingstreffer. De inzet van de spits werd op knappe wijze tot corner verwerkt door Mike Havekotte.

 Voor Emmen was er geen vuiltje aan de lucht, totdat de ervaren Jeroen Veldmate een minuut voor het rustsignaal de bal terugkopte op Michael Brouwer. De verdediger had geen rekening gehouden met Jellert van Landschoot, die oog in oog met Brouwer niet faalde en de gasten op slag van rust op voorsprong zette.

 Net als tegen Jong Ajax moest Emmen dus in de achtervolging. Helmond werd in de tweede helft nog verder naar achteren gedrukt,. Een hoekschop in de 82ste minuut leverde uiteindelijk de gelijkmaker op. Verdediger Miguel Araujo kopte bij de tweede paal binnen. In de hoogste versnelling maakte Emmen vervolgens jacht op de winnende.

 Waar weinigen in de Oude Meerdijk nog rekening mee hielden, gebeurde toch. Van Landschoot werd de held van Helmond. In de 94ste minuut was hij het eindstation van een snelle Helmond-aanval. Het is de eerste overwinning voor Helmond Sport onder leiding van de nieuwe trainer Sven Swinnen. De achterstand op nummer 19 Almere City bedraagt nu twee punten. Emmen blijft ondanks de nederlaag op de tweede plek staan in de Keuken Kampioen Divisie.

###

"
202;611774;PSV Vrouwen;Ajax Vrouwen;PSV;AJA;1;2;2022-02-28Z;2021-22 Vrouwen Eredivisie, Regulier seizoen;Ajax toont veerkracht en pakt koppositie in Eredivisie vrouwen;"Ajax is dankzij een 1-2 overwinning op PSV de nieuwe koploper in de Pure Energie Eredivisie vrouwen. Amalie Thestrup zette de thuisploeg op voorsprong, maar binnen een tijdsbestek van drie minuten draaide Ajax via Sherida Spitse en Romee Leuchter de wedstrijd volledig om. Door de overwinning komt Ajax op 37 punten, één meer dan de vrouwen van FC Twente.

 De kraker had eigenlijk op 6 februari moeten plaatsvinden, maar toen was het veld op de Herdgang door hevige regenval onbespeelbaar.

 Voor het duel maakten PSV en Ajax een mooi gebaar naar Vanity Lewerissa, de elfvoudig international bij wie borstkanker is geconstateerd. Aanvoerders Mandy van den Berg en Stefanie van der Gragt toonden een ieder een shirt met daarop de tekst: 'We've got your back.'

 De eerste serieuze kans op een doelpunt was voor de thuisploeg. Kersvers Oranje-international Esmee Brugts mikte van dichtbij naast en over. Ajax opende bijna de score via een vrije trap van Leuchter. Haar poging spatte uiteen op de paal. In een gelijkopgaande eerste helft bleef bij het deze kansen. 

 In de tweede helft was het al snel raak. Na een vlotlopende aanval over de linkerkant trok Melanie Bross de bal laag voor, waarna Amalie Thestrup kon binnen tikken. De eerste van Thestrup dit seizoen.

 Met nog twintig minuten op de klok tekende de ervaren Sherida Spitse voor de gelijkmaker. De bal bleef na een hoekschop hangen in het strafschopgebied van de Eindhovenaren. Een inzet van Bakker werd voor de lijn weggehaald, waarna Spitse niet nadacht en de bal in één keer op haar schoen nam: 1-1. Twee minuten later konden de Ajacieden opnieuw juichen. Leuchter werd randje zestien aangespeeld, draaide goed weg en plaatste de bal in de hoek.

 Gesteund door een meelevende Herdgang ging PSV op zoek naar de gelijkmaker. Ajax hield in de hectische slotfase stand en trok zo, met flink wat moeite, de drie punten over de streep.

 De reacties na afloop van de wedstrijd in de Pure Energie Eredivisie Vrouwen tussen PSV en Ajax.

###

"
203;603616;AZ;Feyenoord;AZ;FEY;2;1;2022-02-27Z;2021-22 Eredivisie, Regulier seizoen;Karlsson schiet AZ langs Feyenoord, verschil nog maar 3 punten;"AZ heeft Feyenoord bij de terugkeer van trainer Arne Slot in Alkmaar met 2-1 verslagen. AZ scoorde twee keer uit een penalty en vooral over de aanleiding van de tweede strafschop zal het nog wel eventjes gaan. Door de overwinning van AZ is het verschil op de ranglijst nog maar drie punten.

 Bij Feyenoord twee wijzigingen: Jens Toornstra stond rechtsbuiten in plaats van de gepasseerde Alireza Jahanbakhsh, Jorrit Hendrix speelde in plaats van de geschorste Fredrik Aursnes. Voor Hendrix was het geen succesvolle eerste helft. In de openingsfase raakte hij teamgenoot Gernot Trauner vol in zijn gezicht met zijn noppen. Tot overmaat van ramp beging hij na ruim een kwartier een ietwat domme overtreding op Dani de Wit in het strafschopgebied. Jesper Karlsson benutte het buitenkansje: 1-0.

 Na een klein half uur wees Dennis Higler weer na de stip. Tyrell Malacia gaf Yukinari Sugawara een heel licht duwtje, wat de scheidsrechter genoeg reden vond voor een strafschop. De VAR greep niet in, waardoor Karlsson weer vanaf elf meter mocht aanleggen. De linksbuiten koos nu de andere hoek: 2-0. Het leek voor rust ook nog 3-0 te worden, maar de treffer van Dani de Wit werd afgekeurd vanwege buitenspel. AZ was veel sterker in de eerste helft, waardoor de 2-0 ruststand terecht was.

 In de tweede helft kwam Feyenoord beter voor de dag, wat ook resulteerde in de 2-1 van Lutsharel Geertruida. De verdediger profiteerde van geschutter van AZ-doelman Peter Vindahl Jensen, die twee keer misgrabbelde. Beide ploegen kregen nog wel kansen, maar gescoord werd er niet meer in Alkmaar. AZ blijft voor de achttiende keer op rij ongeslagen, de laatste nederlaag dateert van 7 november toen er in De Kuip met 1-0 werd verloren van Feyenoord na een late treffer van Cyriel Dessers.

###

"
204;622975;Maccabi Tel-Aviv;PSV;MTA;PSV;1;1;2022-02-24Z;2021-22 UEFA Europa Conference League, Play-offs knockout fase;PSV na gelijkspel naar achtste finale Conference League;"PSV is doorgedrongen tot de laatste 16 van de Conference League. De Eindhovenaren speelden in Israël gelijk tegen Maccabi Tel Aviv, nadat het thuisduel vorige week in een minimale zege was geëindigd. In een bloedstollende slotfase scoorde beide ploegen een keer, waarna PSV aan het langste eind trok: 1-1.

 Zo zet het Europese avontuur zich voort in het laatste jaar van Roger Schmidt bij PSV, dat dit seizoen begon in de voorronde van de Champions League. Benfica was in het tweeluik te sterk, waarna de groepsfase van de Europa League ook een trapje te hoog bleek. De derde plek gaf echter wel toegang tot deze tussenronde van de Conference League en nu wachten de achtste finales.

 Zahavi terug in Israël

 Net zoals in de thuiswedstrijd tegen Tel Aviv (1-0) namen de Eindhoveraren het initatief in de wedstrijd, maar de eerste grote kans was voor de thuisploeg. Na een prima aanval kopte Dan Biton voorlangs. Even later speelde Noni Madueke de Isarëlische verdediging helemaal zoek, maar de aanvaller vergat een hoek uit te zoeken.

 Ook Eran Zahavi kon nog niet in stelling worden gebracht, die als 'held' in zijn thuisland werd ontvangen en van Roger Schmidt het vertrouwen kreeg. De hoofdtrainer kon niet beschikken over aanvoerders Marko van Ginkel (positief getest) en Cody Gakpo, die nog kampte met een blessure uit de wedstrijd tegen sc Heerenveen. Ritsu Doan was zijn vervanger, terwijl Joey Veerman gespaard werd.

 Wedstrijd gestaakt

 Maccabi liet geen fantastisch voetbal zien, maar kwam met agressief spel toch gevaarlijk dicht bij sluitpost Joël Drommel. Vroeg in de tweede helft belandde een afstandsschot op de paal en Olivier Boscagli voorkwam maar net een intikker. De scheidsrechter stuurde vervolgens iedereen naar de kleedkamer nadat Madueke bij de cornervlag werd bekogeld, maar de wedstrijd kon snel weer hervat worden.

 Het was billen knijpen voor PSV, dat lang niet kon overtuigen, maar in de 84e minuut schoot invaller Yorbe Vertessen alsnog de verlossende openingstreffer binnen. Zijn aangeraakte inzet was te machtig voor doelman Peretz Daniel. Meteen daarna kwam Maccabi op gelijke hoogte, Enric Saborit kopte binnen na een vrije trap. Het slotoffensief begon, maar PSV hield stand.

 De loting voor de achtste finales vindt vrijdag om 13:00 uur plaats en is LIVE te zien op ESPN. De clubs die zich vanavond plaatsen worden dan gekoppeld aan de groepswinnaars, waaronder ook Feyenoord en AZ.

###

"
205;622994;Benfica;Ajax;BEN;AJA;2;2;2022-02-23Z;2021-22 UEFA Champions League, 8e finales;Ajax in evenwicht met veerkrachtig Benfica;"Ajax is er niet in geslaagd om de eerste wedstrijd van het tweeluik met Benfica te winnen. De Amsterdammers gaven tot twee keer toe een voorsprong uit handen en speelden zo uiteindelijk met 2-2 gelijk.

 De eerste helft begon goed voor Ajax, want na achttien minuten kwam de Nederlandse club op een 0-1 voorsprong via Dušan Tadić. De aanvoerder schoot knap raak na een voorzet van Noussair Mazraoui, die een sterke wedstrijd speelde.

 Dubbelslag Haller

 Heel lang konden de Amsterdammers niet van de voorsprong genieten. Zeven minuten later lag de bal namelijk achter Remko Pasveer in het net. Het was de topscorer van de Champions League Sébastien Haller die zijn eigen doelman passeerde na een harde lage voorzet van oud-Ajacied Jan Vertonghen.

 Niet veel later maakte de Ivoriaanse spits zijn fout goed, nadat het dit keer Vertonghen was die het zijn eigen keeper heel moeilijk maakte. Haller schoot raak vanuit de rebound, waardoor zijn aantal in deze Champions League-campagne nu op elf treffers staat.

 Zege glipt uit handen

 In de tweede helft bleven de teams elkaar flink onder druk zetten. Benfica kwam er een aantal keer gevaarlijk uit en dit resulteerde in de 72ste minuut ook in de gelijkmaker. Pasveer kon een afstandschot in eerste instantie nog redden, maar in de rebound kwam hij net te laat voor de kopbal van de ingevallen spits Roman Yaremchuck.

 Na de 2-2 was het ver klaar voor beide teams. Door het gelijke spel is er nog helemaal niets beslist. Zeker omdat de uitdoelpuntenregel niet meer telt. Ajax en Benfica beginnen weer helemaal op 0. Op 15 maart staat de confrontatie in Amsterdam op het programma.

###

"
206;603962;Jong AZ;NAC Breda;JAZ;NAC;0;2;2022-02-21Z;2021-22 Keuken Kampioen Divisie;NAC te sterk voor Jong AZ, Pastoor boekt eerste zege met Almere City;"NAC Breda heeft op bezoek bij Jong AZ een eenvoudige 0-2 zege geboekt. In Almere is er eindelijk reden tot glimlachen, want de lastige uitwedstrijd bij Jong Ajax werd door Almere City met 1-3 gewonnen. Het is de eerste zege van Almere City onder leiding van Alex Pastoor. Geen enkele Jong-ploeg won maandagavond, Excelsior was met 0-1 te sterk voor de talenten van FC Utrecht.

 Het gebrek aan stootkracht en scorend vermogen van Jong AZ brak de ploeg tegen NAC opnieuw op. De ploeg van Maarten Martens was voorafgaand aan het duel pas vier keer in 2022 trefzeker geweest. Na de openingstreffer van Bakker in de 22ste minuut heeft NAC het geen moment echt benauwd gehad. De middenvelder schoof vanuit een hoekschop de bal tegen de touwen.

 Na rust was er een periode waarin de thuisploeg wat dwingender op zoek ging naar de gelijkmaker, maar dat offensief leidde niet tot grote kansen. NAC bleef eenvoudig overeind en speelde het restant in de tweede helft op professionele wijze uit. Diep in blessuretijd bepaalde Odysseus Velanas na een snelle uitbraak op 0-2. Door de zege op Jong AZ wipt NAC over Jong PSV heen en klimt het naar de negende plek op de ranglijst. 

 Pastoor wint voor het eerst met Almere City

 De op papier moeilijke uitwedstrijd tegen Jong Ajax werd door Almere City met duidelijke cijfers gewonnen: 1-3. De eerste zege onder leiding van Alex Pastoor kwam tot stand via twee doelpunten van Jeffry Puriel en één van Tijmen WIldeboer. Namens Jong Ajax tekende Naci Unüvar voor de aansluitingstreffer, nadat Almere City binnen het half uur al op een 0-2 voorsprong stond. Puriel zorgde in de 54ste minuut al voor de 1-3 eindstand. Almere City draagt de 19e plek op de ranglijst over aan FC Dordrecht. De voorsprong op hekkensluiter Helmond Sport bedraagt nu vijf punten.

 Samenvatting van de wedstrijd in de Keuken Kampioen Divisie tussen Jong Ajax en Almere City gespeeld op Maandag 21 Februari 2022.

 Reuven Niemeijer werd de matchwinner bij Jong FC Utrecht - Excelsior. Hij maakte in de 18e minuut het enige doelpunt van de wedstrijd. Excelsior heeft nu 50 punten en staat nu op basis van een beter doelsaldo op de derde plek samen met Jong Ajax. 

 Samenvatting van de wedstrijd in de Keuken Kampioen Divisie tussen Jong FC Utrecht en Excelsior gespeeld op Maandag 21 Februari 2022.

###

"
207;622985;Rapid Wien;Vitesse;VIE;VIT;2;1;2022-02-17Z;2021-22 UEFA Europa Conference League, Play-offs knockout fase;Vitesse verzuimt resultaat te boeken tegen tien man Rapid;"Samenvatting van de wedstrijd in de Conference League tussen SK Rapid Wien en Vitesse gespeeld op Donderdag 17 februari 2022.

 Vitesse is tegen een kleine nederlaag aangelopen in de tussenronde van de Conference League. Rapid Wien was in eigen huis met 2-1 te sterk voor de ploeg uit Arnhem.

 De club van trainer Thomas Letsch kwam beroerd uit de startblokken. Binnen een minuut stond het al 1-0 voor de thuisploeg dankzij een doelpunt van AZ-huurling Ferdy Druijf.

 Ferdy Druijf zet SK Rapid Wien op voorsprong tegen Vitesse.

 Marco Grüll maakte er na een kwartier zelfs al 2-0 van voor de huidige nummer vijf van Oostenrijk. Daar kon Vitesse tot de rust weinig tot niets tegenover stellen.

 Twee keer geel

 De bezoekers - die het moesten stellen zonder de niet-fitte Riechedly Bazoer - kwamen beter uit de kleedkamer. Bijna direct kwam Vitesse terug in de wedstrijd, maar de eerste goal van Adrian Grbić werd onterecht afgekeurd voor buitenspel.

 In de 65ste minuut liep Rapid-rechtsback Filip Stojkovic echter tegen een tweede gele kaart en dus rood aan. Hierna nam Vitesse de wedstrijd over en opende de jacht op een belangrijke tegentreffer. Die viel uiteindelijk een kwartier voor tijd via Loïs Openda, na een fraaie individuele actie: 2-1.

 Tegen tien man lukte het nog bijna om de score recht te trekken, maar Openda miste twee opgelegde kansen. De Belg kreeg in de slotfase wel nog geel waardoor hij de return in de Gelredome moet missen.

 Het bleef bij 2-1 in Wenen. Volgende week is de terugwedstrijd in Arnhem. De winnaar van de tweestrijd gaat naar de achtste finales.

###

"
208;622981;PSV;Maccabi Tel-Aviv;PSV;MTA;1;0;2022-02-17Z;2021-22 UEFA Europa Conference League, Play-offs knockout fase;Sterk PSV verslaat Maccabi Tel Aviv met 1-0;"PSV heeft in het Philips stadion met 1-0 gewonnen van Maccabi Tel Aviv. De Eindhovenaren speelden met name voor rust erg goed, maar het lukte ze desondanks niet om vaker tot scoren te komen. PSV begon overigens gehavend aan het duel. Ramalho, Boscagli, Seelt, Mvogo, Thomas, Sangaré, Romero en Vinícius en Obispo konden om verschillende redenen niet aan de aftrap verschijnen. Rechtsback Mwene raakte tijdens de wedstrijd geblesseerd en werd in de rust vervangen door Doan, waardoor Mauro Júnior de rechtsachter werd.

 Na tien minuten schoot Gakpo knap raak. Het leek erop dat dit doelpunt een voorbode zou zijn voor meer, maar het lukte het team van Schmidt niet om doelman Peretz voor rust vaker te verschalken. Eén moment was Maccabi Tel Aviv voor rust gevaarlijk: een vrije trap op de rand van de zestien kon Drommel echter niet aan het wankelen brengen.

 Cody Gakpo opent voor PSV de score tegen Maccabi Tel Aviv: 1-0.

 Return
Na rust kreeg PSV wat minder kansen en oogde de wedstrijd zo nu en dan wat mak. Overduidelijk waren de Eindhovenaren wel de betere ploeg, maar het lukte de PSV'ers niet om dit verschil op het scorebord uit te drukken. Zo is de return volgende week bij Maccabi Tel Aviv allesbehalve gespeeld.

###

"
209;622998;Internazionale;Liverpool;INT;LIV;0;2;2022-02-16Z;2021-22 UEFA Champions League, 8e finales;Liverpool klopt Internazionale in slotfase, RB Salzburg dicht bij grote stunt;"Liverpool heeft de uitwedstrijd tegen Internazionale in de achtste finales van de Champions League gewonnen (0-2). Invaller Roberto Firmino tekende in de 75e minuut met een kopbal voor de openingstreffer. Mohamed Salah maakte acht minuten later de 0-2.

 Kansen waren schaars in Stadio Giuseppe Meazza in Milaan. Liverpool domineerde de eerste helft, met Virgil van Dijk als basisspeler. Maar de beste kans voor rust was voor Inter. Hakan Çalhanoglu schoot hard op de lat.

 Na rust was Inter aanvankelijk sterker, maar scoorde Firmino op aangeven van Andrew Robertson. Stefan de Vrij en Denzel Dumfries waren basisspelers bij Inter en werden in de slotfase gewisseld. De Vrij probeerde even voor de 0-2 te voorkomen dat Van Dijk een ploeggenoot vond. Hij tikte de bal onbedoeld voor de voeten van Salah, die scoorde.

 Liverpool heeft dit seizoen in de Champions League alle duels nog gewonnen. De return staat voor 8 maart op Anfield op het programma.

 RB Salzburg laat zege glippen

 Bayern München heeft in de achtste finales van de Champions League in de slotfase een gelijkspel afgedwongen in de uitwedstrijd tegen RB Salzburg. Het werd 1-1 in Oostenrijk, waar Kingsley Coman de Duitse kampioen in de 90e minuut op gelijke hoogte schoot.

 Chukwubuike Adamu had RB Salzburg na ruim 20 minuten op voorsprong gezet. De aanvaller krulde de bal met rechts in de verre hoek. Keeper Sven Ulreich, de vervanger van de geblesseerde Manuel Neuer, was kansloos. Adamu stond amper 10 minuten binnen de lijnen. Hij verving al vroeg de geblesseerde Noah Okafor.

 Voor Bayern is het na een foutloze groepsfase de eerste wedstrijd in de Champions League van dit seizoen die niet wordt gewonnen. Afgelopen weekend verloor 'Der Rekordmeister' wel in de Bundesliga. VfL Bochum was met 4-2 te sterk. Bij RB Salzburg speelden oud-Ajacieden Rasmus Kristensen en Maximilian Wöber de hele wedstrijd mee.

 De return in München is op 8 maart

###

"
210;623965;Brazil;Nederland;BRA;NED;1;1;2022-02-16Z;2022 Tournoi de France;Oranjevrouwen starten Tournoi de France met gelijkspel tegen Brazilië;"De Oranjevrouwen zijn het Tournoi de France begonnen met een gelijkspel tegen Brazilië. Bondscoach Mark Parsons heeft veel materiaal om mee te werken na het wisselende spel van Nederland in de kraker. Toch leken de eerste drie punten lang een zekerheidje, maar in de slotfase kwam Brazilië langszij met een gestolen penalty: 1-1.

 Het vriendschappelijke toernooi moet voor Parsons dienen als de laatste voorbereiding voor de beslissende fase van de WK-kwalificatie en het EK, dat deze zomer in Engeland wordt afgewerkt. Het Nederlands elftal speelt op het vriendschappelijk toernooi tegen ook nog tegen Finland en Frankrijk en doet dat met een enorm jonge, hongerige groep. Een viertal speelsters heeft het toernooi al verlaten en een aantal jonkies werden last-minute opgeroepen.

 Oranje speelde twee jaar geleden ook al drie keer gelijk in dit toernooi, maar dinsdagavond gingen de Leeuwinnen in een veelbelovende openingsfase vol voor de overwinning. Arsenal-sterkhouder Vivianne Miedema vergooide de grootste kansen op een openingstreffer, terwijl Brazilië op de lat schoot en van dichtbij naast kopte.

 Zure slotfase

 Met opvallend FC Twente-rechtsback Kerstin Casparij in de basis ging de storm van de nummer vijf van de FIFA-wereldranglijst weer liggen, en bleek het lastig om onder de druk van Brazilië (nummer zeven) uit te voetballen. Hetzelfde beeld zette zich voort in de tweede helft, totdat Oranje toch weer kon bouwen op de vertrouwde krachten: de lange bal op maat van veteraan Sherida Spitse en de snelheid van Lineth Beerensteyn. De 25-jarige rechtsbuiten, die al haar 75e interland speelde, volleerde prachtig raak.

 Het spel bleef vervolgens wankel, ondanks nog een grote kans voor Miedema. Brazilië bleek niet in staat om het af te straffen, maar kreeg een cadeautje van scheidsrechter Stéphanie Frappart. Merel van Dongen hield haar armen langs het lichaam op de rand van het zestienmetergebied, maar toch ging de bal op de stip wegens hands. De ingevallen sterspeler Marta maakte geen fout. Van Dongen uitte haar frustratie even later op slag van het slotsignaal in het pakken van een tweede gele kaart.

 Later op de avond spelen groepsgenoten Frankrijk en Finland tegen elkaar. Zaterdag is de beurt weer aan Oranje, dan wachten de Finnen.

###

"
211;623001;Paris Saint-Germain;Real Madrid;PSG;RMA;1;0;2022-02-15Z;2021-22 UEFA Champions League, 8e finales;Mbappé schiet PSG langs Real Madrid;"In de 62ste minuut kreeg Lionel Messi voor PSG vanaf de strafschopstip een uitgelezen kans om de Parijzenaren op voorsprong te schieten. In het Parc des Princes in de Franse hoofdstad eindigde het teleurstellende duel tussen PSG en Real Madrid in 1-0 door een doelpunt in blessuretijd van Mbappé. Manchester City maakte er gelijktijdig wel een spektakel van in het andere Champions League-duel: de ploeg van Guardiola haalde uit bij Sporting Portugal: 0-5.

 Teleurstellend
De wedstrijd tussen de twee grootheden in Parijs viel over het algemeen behoorlijk tegen. Vooral in de eerste helft waren de hoogtepuntjes op één hand te tellen. Het team van Ancelotti leek vooral naar de Franse hoofdstad afgereisd om niet te verliezen. PSG was de ploeg die geregeld de aanval zocht, maar tot heel grote kansen kwam het voor rust niet.

 Mbappé was het die de Parijzenaars na een goede uitbraak een doelpunt kon bezorgen, maar dat lukt hem niet. Ondanks het duidelijke veldoverwicht van PSG bleven grote kansen uit. Verratti probeerde desondanks met verschillende aanvalsopzetten de opening te vinden.

 Tweede helft
In de tweede helft kreeg Mbappé een grote kans, maar opnieuw wist de Fransman ‘m niet te benutten. Ondanks dat thuisploeg in de tweede helft de hogere versnelling wist te vinden, lukte het maar niet om Courtois te verschalken.

 Na een domme overtreding in het zestienmetergebied van Carvajal kreeg Messi de kans om de verdiende 1-0 op het scorebord te schieten. De Argentijn schoot echter slap in en Courtois wist knap redding te brengen. De Messi van Barcelona is hij in Parijs nog altijd niet. Na de strafschop had PSG nog meerdere mogelijkheden, maar Courtois werd maar niet gepasseerd tot de blessuretijd. Mbappé wist met een knap doelpunt het verdiende resultaat toch nog te behalen.

 Portugal
Hoe bloedeloos de kraker op papier in Parijs voor het grootste gedeelte was, zo’n voetbalshow was het duel tussen Sporting Portugal en Manchester City. De Portugezen werden volledig weggespeeld in eigen huis: het werd 0-5. Het ene doelpunt was nog mooier dan de ander. Mahrez, Bernardo Silva (tweemaal), Foden en Sterling waren de doelpuntenmakers. Eerder dit Champions League-seizoen werd Sporting Portugal al eens weggespeeld door Ajax.

###

"
212;603949;Jong PSV;Jong FC Utrecht;JPS;JUT;0;2;2022-02-14Z;2021-22 Keuken Kampioen Divisie;Jong PSV verliest van Jong FC Utrecht onder toeziend oog van Phillip Cocu;"Jong PSV nam het maandagavond in eigen huis op tegen Jong FC Utrecht. Eerder die dag kwam het verrassende nieuws naar buiten dat Toon Gerbrands na dit seizoen plaats maakt voor Marcel Brands. Aan trainer Ruud van Nistelrooy de taak om de focus te leggen naar de prestaties op het veld.

 Jong PSV verloor de laatste wedstrijd tegen het beloftenelftal van Jong Ajax, maar dat is wel de enige verliespartij uit de laatste vijf wedstrijden. Daarmee staan ze op de negende plek in de competitie. Voor de bezoekers geldt precies het tegenovergestelde. Zij wonnen- bij afwezigheid van Darije Kalezic- vorige week voor het eerst na vijf verliespartijen op rij, waarin geen enkele keer werd gescoord door de Domstedelingen.

 De uitploeg kreeg in de eerste helft de grootste kansen en kwam de 38e minuut via aanvaller Mees Rijks op een 0-1 voorsprong op De Herdgang. Daarmee is het de zestiende keer dat Jong PSV op achterstand kwam in de Keuken Kampioen Divisie.

 Onder toeziend oog van FC Utrecht-coach René Hake en potentieel opvolger van Roger Schmidt, Phillip Cocu is de nummer zeventien van de KKD dichtbij de 0-2. Centrale verdediger en aanvoerder St. Jago kopt na iets meer dan een uur spelen op de lat. In de 82e minuut komt die treffer er alsnog. Invaller Mokono onderschept de bal en besluit van een metertje of dertig uit te halen. Keeper Vincent Müller is kansloos en daarmee gaan de punten mee naar Utrecht.

 Door de overwinning pakt interim-trainer Rick Kruys de tweede zege op rij en stijgen de bezoekers naar de twaalfde plaats in de KKD. Jong PSV faalt om de aansluiting naar nummer acht Roda JC te vinden en blijft op acht punten.

###

"
213;603950;VVV-Venlo;Roda JC Kerkrade;VVV;RJC;1;1;2022-02-13Z;2021-22 Keuken Kampioen Divisie;Limburgse derby blijft onbeslist;"In de Keuken Kampioen Divisie zijn VVV-Venlo en Roda JC blijven steken op een 1-1 gelijkspel. In de eerste helft barstte het los met twee goals in drie minuten. Daarna waren er nog wat kansen in de slotfase voor beide ploegen, maar dat leverde geen overwinning op.

 Dylan Vente is in 2022 goed op schot. De spits van Roda JC maakte dit kalenderjaar al vijf doelpunten en was wederom trefzeker. Met een volley verschalkte hij op schitterende wijze VVV-doelman Van Crooij.

 Heel erg lang konden de gasten uit Kerkrade niet genieten van de 0-1 voorsprong. Drie minuten later profiteert de spits aan de overkant, Nick Venema van een lange bal die een beetje blijft hangen op het slecht bespeelbare veld. Roda-keeper De Boer komt, maar is te laat waardoor de winterversterking alweer vierde doelpunt uit zes wedstrijden maakt. De van Jong Utrecht overgekomen Venema maakte alweer zijn twaalfde van dit seizoen.

 In de slotfase waren Patrick Pflücke (Roda JC) en VVV’er El Azrak nog dichtbij een treffer, maar door goed keeperswerk van beide kanten blijft de Limburgse derby onbeslist. Roda JC blijft daardoor op de achtste plaats. VVV-Venlo bezet de elfde plek in de KKD.

###

"
214;603951;NAC Breda;FC Den Bosch;NAC;DBO;2;0;2022-02-13Z;2021-22 Keuken Kampioen Divisie;NAC Breda wint opnieuw van FC Den Bosch in Brabantse derby;"NAC Breda heeft in de Keuken Kampioen Divisie voor de tweede keer dit seizoen gewonnen van provinciegenoot FC Den Bosch. De Brabantse derby eindigde in 2-0. NAC won op 3 december met 5-0 in Den Bosch. Dat was tot zondag de laatste overwinning in de eerste divisie voor de club uit Breda.

 Odysseus Velanas opende in de 5e minuut de score namens NAC met een doeltreffend schot, na een vloeiende aanval waarin ploeggenoot Ralf Seuntjens een belangrijke rol vervulde. Beide ploegen lieten daarna de nodige kansen liggen. Pas in de laatste minuut van de reguliere speeltijd besliste de Belgische invaller Pjotr Kestens het duel.

 NAC staat op de ranglijst op de tiende plek, FC Den Bosch bezet de veertiende positie.

 In dit artikel is informatie gebruikt van het ANP

###

"
215;629205;N.E.C.;Go Ahead Eagles;N.E.C.;GAE;0;2;2022-02-10Z;2021-22 KNVB Beker, Kwartfinales;Go Ahead profiteert van slordigheden N.E.C. en is halvefinalist;"Go Ahead Eagles heeft zich verzekerd van een plaats in de halve finale van de TOTO KNVB Beker. In de Goffert won het met 0-2 van N.E.C. De doelpunten werden allebei gemaakt in de eerste helft, Luuk Brouwers en Giannis Botos waren de makers.

 Supporters N.E.C. zien slordige thuisploeg

 Het duel ging in de eerste helft behoorlijk gelijk op. N.E.C. was wel de gevaarlijke ploeg en kwam via Elayis Tavşan dichtbij de openingstreffer. In de 18ste minuut was het toch Go Ahead Eagles dat op voorsprong kwam, Souffian El Karouani trok Iñigo Córdoba naar de grond. Danny Makkelie kende geen twijfel en legde de bal op de stip. Luuk Brouwers ging achter de bal staan en maakte geen fout.

 Niet veel later kwamen de Eagles uit het niks op 0-2. Córdoba tikte de bal slim door op Botos, die zijn eerste basisplaats had van 2022, en de Griek maakte beheerst af.

 N.E.C. was het vervolgens helemaal kwijt. Het maakte hele grote fouten en Go Ahead Eagles kwam tot tweemaal toe bijna op 0-3. Zo raakte Córdoba, na een gigantische fout van Danny Vukovic, de paal.

 Rentree Bony

 De tweede helft kwam N.E.C. veel beter in de wedstrijd. Eindelijk was er strijd en de supporters, die voor het eerst sinds 17 oktober weer welkom waren in de Goffert, gingen massaal achter hun ploeg staan. Er gebeurde echt wat toen Wilfried Bony in het veld kwam. De 33-jarige Ivoriaan werd op 26 januari transfervrij binnengehaald en stond voor het eerst in 519 dagen op het veld. Hij stond net koud op het veld toen hij al bijna tot scoren kwam. De spits schoot knap in de korte hoek, maar zijn poging werd tegengehouden door Andries Noppert.

 Bijna een droomrentree voor Bony, maar het liep uit tot een nachtmerrie. De spits moest zich in de 86ste minuut laten vervangen vanwege een blessure aan de hamstring. Het was typerend voor de avond van N.E.C. dat nog wel wat kansen creëerde, maar voor het tweede jaar op rij wordt uitgeschakeld in de kwartfinale van de Toto KNVB Beker.

 Go Ahead plaatst zich wel voor de halve finale. Eerder plaatsten PSV, AZ en Ajax zich al voor de halve finales. AZ en Go Ahead Eagles spelen thuis in de halve finale. Zij loten zaterdag Ajax of PSV.

###

"
216;629207;Ajax;Vitesse;AJA;VIT;5;0;2022-02-09Z;2021-22 KNVB Beker, Kwartfinales;Ajax wint in roerige week van Vitesse en staat in halve finale beker;"Ajax heeft de halve finale van de TOTO KNVB Beker bereikt. In eigen huis won het met gemak van Vitesse, het werd 5-0. De afgelopen dagen ging het bij Ajax alleen maar over het vertrek van Marc Overmars, maar ondanks de roerige week speelde Ajax een geweldige wedstrijd. 

 De doelpunten van Ajax werden gemaakt door Antony (2x), Haller (2x) en Tadić.

 Gehavend Vitesse is kansloos

 Thomas Letsch wist voor de wedstrijd al dat hij sterkhouders Loïs Openda en Jacob Rasmussen moest missen. Toch wilde de trainer dat zijn ploeg met lef aan de wedstrijd begon. Het eerste kwartier lukte dat ook nog wel aardig. Vitesse deelde een aantal speldenprikjes uit, maar meer ook niet. Door het spel van de Arnhemmers lag er wel ruimte voor snelheidsduivels als Antony en hij profiteerde in de zeventiende minuut van die weggegeven ruimte. De Braziliaan werd weggestuurd door Dušan Tadić en maakte beheerst af.

 Daarna was het verweer van Vitesse gebroken en het lukte niet meer om onder de rigoureuze druk van Ajax uit te voetballen. De 2-0 viel dan ook nog in de eerste helft. Davy Klaassen wipte de bal op Sébastien Haller, die met een droog schot in de korte hoek raak schoot.

 In de tweede helft ging Ajax vrolijk verder want in de 46ste minuut was het alweer raak. Steven Berghuis gaf een afgemeten voorzet op Haller, die goed voor zijn man kwam en scoorde. Tadić zorgde in de 51ste minuut voor de 4-0 met een geweldige vrije trap. De Serviër krulde de bal prachtig achter de kansloze Jeroen Houwen.

 Het slotakkoord was voor Antony. Met een kenmerkende actie kwam hij naar binnen en schoot hij mooi raak in de verre kruising: 5-0.

###

"
217;629204;RKC Waalwijk;AZ;RKC;AZ;0;4;2022-02-09Z;2021-22 KNVB Beker, Kwartfinales;AZ heeft geen kind aan RKC Waalwijk en kan uitkijken naar prachtig affiche in halve finale;"AZ heeft zich op heel eenvoudige wijze geplaatst voor de halve finales van de TOTO KNVB Beker. De Alkmaarders mogen uitkijken naar een prachtig affiche in het eigen AFAS Stadion tegen óf PSV óf Ajax voor de halve finale. Zaterdagavond wordt bij de loting tijdens De Eretribune duidelijk welke club naar Alkmaar mag afreizen.

 Acht minuten stonden er op de klok toen Dani de Wit de score wist te openen. Daar kwam wel het nodige geblunder in de opbouw van RKC Waalwijk aan te pas. Clasie kon een pass van keeper El Maach onderscheppen, waarna met de tussenkomst van Pavlidis, De Wit de bal voor het inschieten had.

 De uitslag doet niet vermoeden dat AZ iets te duchten van RKC Waalwijk had, maar doelman Vindahl wist met een prachtige redding 1-1 te voorkomen. Een schot van Daneels wist hij met z'n voet tegen de lat aan te tikken. Niet veel later wist Odgaard met een pass Bel Hassani alleen op Vindahl af te sturen, maar hij schoot voorlangs.

 Dat RKC Waalwijk de 1-1 na twee grote kansen niet op het scorebord wist te krijgen komt de ploeg van Oosting even later duur te staan: Pavlidis weet in de 23ste minuut de voorsprong te verdubbelen na een goede assist van Karlsson. Tien minuten later krijgt AZ een strafschop nadat de VAR scheidsrechter Van de Graaf op een overtreding wijst. Bakari tikti Wijndal in het zestienmetergebied op de hak. Karlsson weet met een schot in de linkerbovenhoek de strafschop te benutten: 0-3.

 De ruststand zorgt ervoor dat de tweede helft weinig spektakel teweeg brengt. In de 72ste minuut kan de ploeg van Pascal Jansen nogmaals juichen. Clasie weet op mooie wijze de bal klaar te leggen voor Aboukhlal en die weet op keurige wijze de 0-4 in te tikken.

 Al met al was het voor AZ - zeker na de 0-2 - een makkelijke avond in Waalwijk. Zaterdagavond wordt dus bekend wie de ploeg van Jansen treft op 1, 2 of 3 maart bij de halve finale van het TOTO KNVB Beker toernooi.

###

"
218;629206;PSV;NAC Breda;PSV;NAC;4;0;2022-02-08Z;2021-22 KNVB Beker, Kwartfinales;PSV heeft geen enkele moeite met NAC en staat in de halve finale;"PSV staat in de halve finale van de TOTO KNVB Beker. In de kwartfinale had de ploeg uit Eindhoven geen enkele moeite met NAC. In het Philips Stadion werd het 4-0. PSV stond al na 40 minuten op een 3-0 voorsprong. Noni Madueke, Mario Götze (2x) en Cody Gakpo waren de doelpuntenmakers.

 PSV blaast NAC omver

 Al vanaf de eerste minuut werd duidelijk dat PSV veel te sterk was in de kwartfinale. NAC kwam er totaal niet aan te pas en PSV begon gretig aan de wedstrijd. Philipp Max was na vier minuten al dichtbij de openingstreffer, maar zijn poging ging over. Het was wachten op de 1-0 en in de achtste minuut viel de eerste goal dan ook. Uitgerekend Noni Madueke kopte binnen. De 19-jarige buitenspeler stond op 4 december voor het laatst op het veld en was zichtbaar geëmotioneerd na zijn eerste treffer sinds 21 augustus.

 De ploeg van Roger Schmidt, die weer een basisplaats gaf aan doelman Joël Drommel, bleef doorgaan. In de 28ste minuut schoot Mario Götze de 2-0 tegen de touwen. Hij kreeg de bal in de zestien en met een fijne lichaamsschijnbeweging zette hij de verdediging van NAC en doelman Nick Olij op het verkeerde been.

 Vlak voor rust werd het ook nog 3-0 en weer was Götze verantwoordelijk. Madueke had een goede actie in petto en haalde de achterlijn. Daar kon hij een medespeler uitkiezen en hij koos voor Götze, die makkelijk binnenschoot.

 De eerste helft van NAC was eigenlijk in een actie samen te vatten:

 Nick Olij voorkomt monsterscore

 In de tweede helft ging PSV vrolijk verder, maar door NAC-doelman Nick Olij bleef het bij 'slechts' 4-0. Cody Gakpo schoot in de 79ste minuut fraai raak. Hij werd daarna meteen gewisseld voor de Braziliaan Vinicius. Roger Schmidt liet ook Johan Bakayoko debuteren. Het 18-jarige talent kwam in het veld voor Érick Gutiérrez.

 PSV gaat dus zonder moeite naar de halve finale. Die wordt op woensdag 2 of donderdag 3 maart gespeeld.

###

"
219;603959;Roda JC Kerkrade;FC Volendam;RJC;VOL;1;1;2022-02-07Z;2021-22 Keuken Kampioen Divisie;Koploper Volendam laat punten liggen in Kerkrade;"Koploper Volendam heeft punten laten liggen tegen Roda JC Kerkrade: 1-1. De Kerkraders vergaten zichzelf te belonen voor een goede fase en blijven op de achtste plaats staan. Nummer twee FC Emmen staat vijf punten achter op de Volendammers, maar heeft nog een wedstrijd tegoed.

 Er werden nog drie wedstrijden afgewerkt in de Keuken Kampioen Divisie. FC Eindhoven beleefde een gemakkelijke avond tegen Excelsior (4-1) en Jong FC Utrecht boekte eindelijk weer een overwinning op Helmond Sport (3-2). Het duel tussen Jong Ajax en Jong PSV eindigde in een overwinning voor de Amsterdammers: 2-0.

 Volendam onder druk

 De Volendammers zijn al bijna het hele seizoen niet te kloppen in de KKD. Met slechts één verliespartij staan de Noord-Hollanders fier aan kop en ook tegen Roda JC zette de goede vorm zich aanvankelijk voort. Vroeg in de wedstrijd was de voorsprong al daar, toen Robert Mühren met een mislukt schot onbedoeld een assist gaf op de doorgestoomde rechtsback Achraf Douiri. Eind eerste helft zag topschutter Mühren sluitpost Rody de Boer te ver voor zijn doel staan, maar zijn poging van afstand belandde naast het doel.

 De thuisploeg zette vervolgens flink meer druk en lieten de bezoekers nauwelijks meer aan de bal komen. Het leidde op een gegeven moment zelfs tot een ongekend laag balbezitpercentage voor Volendam, 26%. De Kerkraders hadden vroeg in de tweede helft via Xian Emmers op gelijke hoogte moeten komen, maar Filip Stankovic stond zijn mannetje. Het was vlam in de pan toen de Dylan Vente alsnog de dikverdiende gelijkmaker binnenkopte. Volendam claime een overtreding voorafgaand aan de goal, maar de scheidsrechter en de thuisploeg wilden er niks van weten. De storm ging enigzins liggen en doelpunten vielen er niet meer.

 Cadeautjes voor Jong Ajax 

 Jong Ajax verblijft al een tijdje in de bovenste regionen van de ranglijst, maar trof vandaag een tegenstander dat aan een flinke opmars bezig was. De Eindhovenaren waren het linkerrijtje binnengedrongen na vier overwinningen op rij. Een voordeel voor de Amsterdammers was wel de rentree van Mohamed Kudus, die dit seizoen nauwelijks een wedstrijd speelde wegens blessures en weer minuten op moest doen om bij het eerste elftal terug te keren. De Ghanees deed de eerste helft mee, waarin geen doelpunten vielen.

 Na een uur deelde de 17-jarige PSV-keeper Kjell Peersman een cadeautje uit door Ajax-aanvoerder Enric Llansana neer te halen, waarna Naci Ünüvar vanaf elf meter onberispelijk was. Het spel lag vervolgens stil omdat de scheidsrechter geblesseerd raakte. Na de hervatting verdubbelde Sontje Hansen met een tweede penalty de voorsprong: 2-0.

 Eindhoven boekt makkelijke zege

 Excelsior schoot dit seizoen uit de startblokken, maar in 2022 gaat het nog niet zo lekker. De Kralingers hebben nog geen wedstrijd gewonnen dit jaar en Eindhoven maakte gretig gebruik van die slechte vorm. De thuisploeg greep de tegenstander vanaf de openingsfase bij het nekvel en sloeg al vroeg een gat. Joey Sleegers kon in de rebound simpel intikken, waarna Charles-Andreas Brym slordig balverlies van de bezoekers afstrafde. Valentino Vermeulen zette na een soepele aanval binnen 15 minuten de 3-0 op het scorebord, het teken voor de supporters om '10, 10, 10' te gaan scanderen. Na een kwart wedstrijd deed Marouan Azarkan echter wat terug. In de tweede helft was Sleegers wederom trefzeker: 4-1.

 Jong FC Utrecht haalt opgelucht adem

 In de onderste regionen mocht Jong FC Utrecht op zoek naar eerherstel nadat het vijf wedstrijden op rij had verloren. De jongploeg kwam steeds dichter bij nummer 18 Helmond Sport, dat met een overwinning de tegenstander van vandaag zou passeren. Utrecht-spits Remco Balk wilde dat graag voorkomen en ging op jacht naar een treffer. Zijn kopbal werd nog gepareerd, maar hij gaf de bal vervolgens wel goed af aan Mees Rijks, die scoorde. Thomas Beekman kopte de gelijkmaker binnen, maar vlak na rust kwam de thuisploeg weer op voorsprong dankzij een prima poeier van Rocco Shein. Jelle Goselink dacht een punt te  redden voor Helmond, maar een benutte penalty van Ayman Sellouf bleek beslissend: 3-2.

 Dit is de ranglijst van de Keuken Kampioen Divisie, waarvan Volendam nog steeds de leiding heeft.

###

"
220;629153;Senegal;Egypte;SEN;EGY;0;0;2022-02-06Z;2021 Afrika Cup, Finale;Senegal schrijft geschiedenis met eerste Afrika Cup-winst;"De finale was amper vijf minuten onderweg toen het meest memorabele moment zich aandiende. De Egyptenaar Mohamed Abdel Monem maakte een overtreding in eigen zestien en zijn charge werd door scheidsrechter Victor Gomes bestraft met een penalty. Terwijl Senegal-aanvoerder Sadio Mané zich over de bal boog, zocht Mohamed Salah contact met zijn keeper Gabaski. Met succes: na het korte praatje schoot de sterspeler van Senegal de bal hard op de vuisten van Gabaski.

 Na een half uur meldde Salah zich voor het eerst gevaarlijk voor het doel van Senegal. Met een fraaie actie kwam hij vanaf de rechterkant naar binnen, zijn schot kon echter makkelijk opgeraapt worden door doelman Edouard Mendy. Vlak voor rust was Salah opnieuw dicht bij een treffer. Weer was het de doelman van Chelsea die met een fraaie duik de poging van Salah uit de rechterkruising wist te tikken. Beide ploegen bleven nadrukkelijk op zoek naar de openingstreffer maar gescoord werd er niet.

 In het tweede bedrijf was het spelbeeld onveranderd. Beide ploegen zochten naar mogelijkheden maar tot grote kansen leidde dit niet, dit was mede te danken aan het geweldige keeperswerk van zowel Gabaski als Mendy. Ook sterspelers Salah en Mané wisten geen potten te breken. In de laatste fase nam de vermoeidheid toe en maakt beide ploegen steeds meer overtredingen. De elftallen leken zich alvast op te maken voor de verlenging.

 Keepers absolute uitblinkers tijdens verlenging
Voor Egypte was het alweer de vierde verlenging van deze Afrika Cup. Olympique Marseille-aanvaller Bamba Dieng kreeg al snel twee kansen maar telkens stond de 32-jarige doelman Gabaski in de weg. Diezelfde Dieng perste er drie minuten voor tijd nog een sprint uit, zijn schot werd uiteindelijk gekeerd door Gabaski die wederom in de goede hoek lag.

 Gescoord werd er niet meer en dus zouden penalty's voor de beslissing zorgen. Net als in eerdere duels raadpleegde Gabaski opnieuw het briefje op zijn waterfles. In de serie miste Abdel Monem namens Egypte, maar in de beurt daarna deed Bouna Sarr hetzelfde. Nadat Mohanad Lasheen faalde namens Egypte, schoot speler van het toernooi, Sadio Mané zijn land naar de eindzege.

###

"
221;603963;FC Den Bosch;ADO Den Haag;DBO;ADO;0;1;2022-02-06Z;2021-22 Keuken Kampioen Divisie;Verheydt bezorgt ADO Den Haag winst in heetgebakerde wedstrijd tegen Den Bosch;"Het beladen duel tussen FC Den Bosch en ADO Den Haag in de Keuken Kampioen Divisie is geëindigd in een 0-1 overwinning voor de Hagenaren. De gemoederen liepen meermaals hoog op in stadion De Vliert. Scheidsrechter Gerrets legde kort na rust de wedstrijd zelfs even stil nadat er bier in zijn richting werd gegooid en spreekkoren waren te horen.

 De vlam sloeg pas echt in de pan bij het begin van de tweede helft. De eerste driekwartier waren vrij vlak waarin beide ploegen wel een paar aardige mogelijkheden kregen. Zo bracht keeper van FC Den Bosch Van Der Steen knap redding op een schot van Verheydt en wist Leijten net niet te scoren voor de thuisploeg.

 Vlak na rust kreeg FC Den Bosch nog een grote kans, maar een paar minuten later moest Barry Maguire met rood het veld verlaten. Hij kreeg zijn tweede gele kaart. Het leverde spreekkoren op en één supporter gooide zelfs een beker bier in de richting van de scheidsrechter Gerrets. Hij legde het spel daarom zo'n tien minuten stil.

 Na de onderbreking wist ADO Den Haag in de 55ste minuut te scoren. Na een goede voorzet van Boy Kemper schoot Thomas Verheydt prachtig raak. Daarna kwam FC Den Bosch nog meermaals op het doel van ADO Den Haag af, maar echt grote kansen leverde dit niet meer op.

 ADO Den Haag neemt drie punten mee uit stadion De Vliert en klimt zo - in ieder geval voor even - naar de derde plek. De ploeg van trainer Jack de Gier is terug te vinden op de veertiende plek op de ranglijst.

###

"
222;629154;Burkina Faso;Kameroen;BKA;KAM;3;3;2022-02-05Z;2021 Afrika Cup, Third Place Match;Keepers maken spektakelstuk van troostfinale Burkina Faso - Kameroen;"De wedstrijd om plek drie van de Afrika Cup tussen Burkina Faso en Kameroen is door de Kameroeners gewonnen. De wedstrijd eindigde na negentig minuten in 3-3 waarna Kameroen de strafschoppenserie wist te winnen. Onana had een knappe redding en wist zo toch nog de held van de avond te worden, terwijl in de eerste helft alles er op wees dat hij de schlemiel zou worden.

 Nadat Burkina Faso in de 24ste minuut op voorsprong was gekomen door een doelpunt van Steeve Yago, ging het vlak voor rust helemaal mis voor Kameroen. Onana die na dit seizoen Ajax verruild voor het Milanese Internationale, maakte een kapitale blunder. De keeper probeerde een makkelijke voorzet te vangen, maar dat mislukte volledig: hij duwde de bal zijn eigen doel in. Even hoopte Kameroen nog dat de VAR roet in het eten voor Burkina Faso. De bal leek bij het geven van de voorzet over de achterlijn, maar de beelden gaven uitkomst dat dat niet het geval was.

 Vlak na rust scoorde Djibril Ouattara de 3-0 en leek de wedstrijd volledig gelopen. Echter wist Kameroen zich in de slotfase nog op te richten. Nadat Bahoken in de 71ste minuut de 3-1 op het scorebord had gezet en Aboubakar een kwartier later voor de 3-2 zorgde, was het geloof helemaal terug. Na een kapitale keepersblunder van Ouédraogo wist het Kameroense elftal er toch nog een strafschoppenserie uit te slepen.

 Voor allebei de keepers dus een uitstekende mogelijkheid om hun eerdere blunders te doen vergeten. André Onana zorgde met de enige redding in de strafschoppenserie uiteindelijk toch nog voor blijdschap bij zijn team. Nadat de finale net niet werd behaald door met strafschoppen van Egypte te verliezen, kunnen ze na deze ontsnapping tegen Burkina Faso met opgeheven hoofd terugkijken op deze editie van het toernooi om de Afrika Cup.

###

"
223;629155;Kameroen;Egypte;KAM;EGY;0;0;2022-02-03Z;2021 Afrika Cup, Halve Finales;Recordwinnaar Egypte ten koste van gastland Kameroen naar eindstrijd Afrika Cup;"Egypte is doorgedrongen tot de finale van de Afrika Cup ten koste van gastland Kameroen. De Farao's namen na 120 doelpuntloze minuten de strafschoppen beter, waardoor André Onana met zijn ploeg de eindstrijd in eigen land misloopt. Mohamed Salah treft met Senegal zijn mede-vedette van Liverpool, Sadio Mané. De strijd barst zondag om 20:00 uur los in de Kameroense hoofdstad Yaoundé en is LIVE te zien op ESPN.

 Het is in totaal de zesde keer dat Egypte na een penaltyreeks doorgaat naar de volgende ronde op de Afrika Cup, meer dan ieder ander land. In de laatste zeven halve finales wisten de Farao's een zege te boeken, terwijl de laatste titel stamt uit 2010. Toen werd de hoofdprijs voor de derde maal op rij gepakt.

 Gastland vermaakt

 Kameroen was onbelemmerd in de halve finale terechtgekomen. Na een probleemloze groepsfase konden de - relatief - gemakkelijke tegenstanders de Comoren en Gambia niet stunten tegen het gastland, dat opging voor haar eerste topper van het toernooi tegen de Farao's. Recordwinnaar Egypte pakte de hoofdprijs zeven keer eerder, Kameroen volgt op de tweede plaats (vijf titels) en begon de wedstrijd met de duidelijke intentie om dat gat te verkleinen.

 Aanvoerder Vincent Aboubakar, samen met aanvalspartner Karl Toko Ekambi verantwoordelijk voor alle Kameroense goals (11), sleurde zijn ploeg mee naar voren. Het leidde meteen tot een kopbal op de lat en een slim genomen corner leverde bijna de voorsprong op. Egypte, dat een loodzwaar toernooi speelde waarin grootmachten Ivoorkust en Marokko ook pas na minstens verlenging werden afgeschud, moest zich beperken tot vlijmscherpe counters met sterspeler Mohamed Salah. Maar Ajax-sluitpost André Onana hield zijn handschoenen schoon in het eerste bedrijf.

 Strafschoppen nodig

 De Omtembare Leeuwen, die deze week hun bonus toezegden aan de nabestaanden van de overleden supporters die omkwamen in de verdrukking, mochten Onana vlak na rust heel dankbaar zijn. Martin Hongla speelde de bal te kort terug, perfect in de loop voor Salah, maar de Liverpool-ster stuitte één op één op de keeper. De aanvalsgolf van het gastland laaide weer op met een kopbal van dichtbij en kanonskogel van afstand, maar doelpunten vielen niet. Een rode kaart wel, na te hevig protesteren van Egypte-bondscoach Carlos Queiroz.

 In de verlenging maakte beide landen nog aanspraak op de zege, en liet vooral Egypte het liggen, maar het kwam aan op een strafschoppenreeks, die al snel een winnaar aanwees. Keeper Mohamed Abou Gabal, alias Gabaski werd de penalty-held: Harold Moukoudi, Christian Bassogog en Clinton N'Jie misten namens Kameroen, terwijl Onana geen strafschop wist te pareren. Hij mag nog wel een troostfinale spelen tegen Burkina Faso, dat werd geveld door Senegal.

 De troostfinale Burkina Faso - Kameroen is zaterdag om 20:00 uur LIVE te zien op ESPN Extra.
De finale Senegal - Egypte is zondag vanaf 20:00 uur LIVE te zien op ESPN.

###

"
224;629156;Burkina Faso;Senegal;BKA;SEN;1;3;2022-02-02Z;2021 Afrika Cup, Halve Finales;Senegal finalist na zege op dapper Burkina Faso;"Senegal heeft zich als eerste land geplaatst voor de finale van de Afrika Cup. De favoriet won met 3-1 van Burkina Faso. Het is voor Senegal nu afwachten wie daarin de tegenstander wordt. Donderdag is de andere halve finale tussen gastland Kameroen en Egypte.

 Favoriet Senegal maakt rol waar

 Burkina Faso staat 60e op de FIFA-wereldranglijst. Senegal staat 20e op de FIFA-wereldranglijst. Het Senegal van Liverpool-aanvaller Sadio Mané was de grote favoriet maar Burkina Faso, dé verrassing van de Afrika Cup broedde op een nieuwe stunt. Tegen het sterrenensemble van Senegal kon de ploeg echter lang geen vuist maken.

 De ploeg van trainer Aliou Cisse domineerde, maar kwam niet tot uitgespeelde kansen. Wel kreeg het twee keer een strafschop, maar die werd ook twee keer teruggedraaid door de VAR. Bij het eerste moment kwam Burkina-doelman Herve Koffi wild uit en sloeg Cheikhou Kouyate voor zijn hoofd. De doelman raakte echter eerst de bal en de initiële beslissing van scheidsrechter Bamlak Tessema Weyes werd teruggedraaid. Doelman Koffi moest zelf overigens geblesseerd naar de kant na de actie.

 Vlak voor rust gaf de scheidsrechter uit Ethiopië nog een penalty, dit keer vanwege hands, maar ook deze beslissing werd teruggedraaid.

 In de tweede helft werd er dan ook daadwerkelijk gescoord. De 1-0 viel in de 70ste minuut toen PSG-verdediger Abdou Diallo van dichtbij raak schoot na een hoekschop. Zes minuten later leek Idrissa Gana Gueye het duel te beslissen. De andere PSG-speler van Senegal kon van dichtbij binnenschieten na een fraaie actie van vedette Sadio Mane.

 De wedstrijd leek dus beslist maar uit het niks kwam Burkina Faso terug. In de 82ste minuut maakte Ibrahim Blati Toure er op fraaie wijze 2-1 van en even leek Burkina een prachtige comeback te bewerkstelligen. Aan die illusie werd vijf minuten later echter snel een einde gemaakt. Dezelfde Blati Toure ging in de fout en Mane was dodelijk in de counter. Hij werd weggestuurd, kon niet meer worden bijgehaald en bleef rustig voor de ingevallen doelman Farid Ouedraogo: 3-1.

 Hierna was de hoop bij Burkina Faso weg en kon Senegal de wedstrijd makkelijk uitspelen. Het land plaatst zich dus als eerste voor de finale die op zes februari gespeeld gaat worden.

###

"
225;629157;Senegal;Equatoriaal-Guinea;SEN;EQG;3;1;2022-01-30Z;2021 Afrika Cup, Kwartfinales;Senegal als laatste naar halve finales Afrika Cup na zege op Equatoriaal-Guinea;"Senegal heeft zich als laatste gevoegd bij de laatste vier in de strijd om de Afrika Cup. De ploeg met sterren als doelman Édouard Mendy en aanvaller Sadio Mané was met 3-1 te sterk voor Equatoriaal-Guinea. In de halve finale neemt Senegal het op tegen Burkina Faso, dat zaterdag met 1-0 van Tunesië won.

 Senegal kwam in de 28e minuut op voorsprong door een doelpunt van Famara Diédhiou. Liverpool-aanvaller Mané was de aangever. Na een klein uur kwam Equatoriaal-Guinea verrassend op gelijke hoogte. Jannick Buyla passeerde Mendy, de doelman van Chelsea die onlangs werd uitgeroepen tot de beste keeper van de wereld, met een schuiver in de rechterhoek.

 Even leek een stunt in de maak, maar Senegal herpakte zich. Via doelpunten van invallers Cheikhou Kouyaté en Ismaïla Sarr, die laatste met weer Mané als aangever, liep de favoriet weg.

 De andere halve finale gaat tussen gastland Kameroen en Egypte, dat zondag na verlenging Marokko uitschakelde. Kameroen had een dag eerder Gambia met 2-0 verslagen.

###

"
226;629158;Egypte;Marokko;EGY;MAR;2;1;2022-01-30Z;2021 Afrika Cup, Kwartfinales;Egypte knokt zich langs Marokko en treft Kameroen in halve finale Afrika Cup;"Egypte heeft zich geplaatst voor de halve finales van de Afrika Cup. De ploeg van bondscoach Carlos Queiroz en sterspeler Mohamed Salah versloeg Marokko na verlenging met 2-1. Woensdag neemt Egypte het op tegen gastland Kameroen, dat zaterdag Gambia met 2-0 versloeg.

 Sofiane Boufal had Marokko al in de zevende minuut uit een strafschop op voorsprong gezet. Kort na rust maakte Salah gelijk. In de tiende minuut van de eerste verlenging viel de beslissing. Trézéguet hielp Egypte, op aangeven van Salah, aan een plaats bij de laatste vier.

 Senegal en Equatoriaal Guinea komen zondagavond in de laatste kwartfinale in actie. De winnaar treft Burkina Faso in de strijd om een plaats in de finale.

###

"
227;603973;ADO Den Haag;De Graafschap;ADO;GRA;0;0;2022-01-30Z;2021-22 Keuken Kampioen Divisie;ADO en De Graafschap spelen bloedeloos gelijk;"Het is ADO Den Haag niet gelukt de thuiswedstrijd tegen De Graafschap te winnen (0-0). Ook vielen bij de nummer 3 van de Keuken Kampioen Divisie met aanvaller Eljero Elia en middenvelder Gregor Breinburg in de eerste helft al twee spelers geblesseerd uit. Vooral de kwetsuur van Elia leek ernstig. De 34-jarige aanvaller moest op een brancard het veld verlaten.

 Voor hem in de ploeg kwam Ricardo Kishna. De oud-Ajacied kreeg in de slotfase een goede kans, maar zijn kopbal leverde geen treffer op.

 ADO staat 3e met 45 punten, 7 minder dan koploper FC Volendam. De Graafschap staat op plek 7 met 41 punten.

###

"
228;603974;Almere City FC;Telstar;ALM;TEL;0;0;2022-01-30Z;2021-22 Keuken Kampioen Divisie;Almere - Telstar is voetbalgevecht zonder winnaar;"Almere City FC heeft zijn eerste punt onder de nieuwe coach Alex Pastoor veroverd. De hekkensluiter van de Keuken Kampioen Divisie hield Telstar in eigen huis op 0-0.

 Almere was in de eerste helft de betere partij en zag zich gesteund door 1500 fans kansen krijgen om op voorsprong te komen. Vervolgens werd de ploeg van Pastoor slordiger.

 Na rust was de wedstrijd wat meer in balans, al waren de beste mogelijkheden nog steeds voor Almere. Jeffry Puriel raakte in de 80ste minuut de paal na een mooie aanval met Bram van Vlerken. Via Ronald Koeman jr. ging de bal tegen de paal. Telstar staat door het punt op de dertiende plaats, Almere blijft hekkensluiter na al bijna twee maanden zonder overwinning.

###

"
229;603975;VVV-Venlo;FC Dordrecht;VVV;DOR;4;2;2022-01-30Z;2021-22 Keuken Kampioen Divisie;VVV maakt einde aan goede derde periode Dordrecht;"VVV-Venlo heeft de terugkeer van de supporters in stadion De Koel opgeluisterd met een spectaculaire overwinning. De ploeg van trainer Jos Luhukay gaf tegen FC Dordrecht een voorsprong van 2-0 uit handen, maar trok de wedstrijd in de laatste minuten alsnog naar zich toe: 4-2. VVV staat met 29 punten op de elfde plaats in de Keuken Kampioen Divisie, Dordrecht houdt met 20 punten alleen Almere City FC (17) onder zich.

 De 1800 supporters van VVV die voor het eerst in bijna drie maanden weer het stadion in mochten, werden bij binnenkomst getrakteerd op een stuk vlaai. Ze zagen hun ploeg daarna sterk beginnen aan het duel met Dordrecht. Nick Venema opende na een half uur de score. De huurling van FC Utrecht kon de bal intikken op aangeven van Joeri Schroijen, ingeleid door een fraaie pass van Kees de Boer. Venema miste aan het begin van de tweede helft een strafschop.

 Een andere huurling van FC Utrecht, Rayan El Azrak, verdubbelde na bijna een uur spelen met een schot van afstand de Limburgse voorsprong. FC Dordrecht trok de stand echter weer gelijk via doelpunten van de invallers Nikolas Agrafiotis en Seydine N'Diaye. In de verhitte slotfase, met heel wat opstootjes op het veld, trok VVV de wedstrijd naar zich toe via treffers van Schroijen en de ingevallen Sven Braken.

 In dit artikel is informatie van het ANP gebruikt.

###

"
230;603977;FC Eindhoven;MVV Maastricht;EIN;MVV;1;0;2022-01-29Z;2021-22 Keuken Kampioen Divisie;Eindhoven dendert door met nipte zege op gehavend MVV;"FC Eindhoven heeft zaterdagavond een nipte zege geboekt op een gehavend MVV Maastricht: 1-0. Een treffer van middenvelder Valentino Vermeulen was genoeg voor de drie punten.

 Vanwege coronabesmettingen en blessures binnen de selectie reisde MVV met slechts twaalf vaste selectiespelers af naar Eindhoven. Wel werd er dapper weerstand geboden.

 In de tweede helft brak Eindhoven alsnog de ban. De 20-jarige Vermeulen schoot bij de tweede paal binnen na een lange voorzet van Jasper Dahlhaus.

 FC Eindhoven is bezig aan een sterke serie. De ploeg van trainer Rob Penders behaalde in eigen huis de derde zege op rij in de Keuken Kampioen Divisie. Daardoor bezet Eindhoven nu de zesde plaats op de ranglijst. MVV staat nog altijd zestiende.

###

"
231;629159;Burkina Faso;Tunesië;BKA;TUN;1;0;2022-01-29Z;2021 Afrika Cup, Kwartfinales;Burkina Faso ten koste van Tunesië naar laatste vier Afrika Cup;"Burkina Faso heeft in Kameroen de halve finales bereikt van de Afrika Cup. In Garoua werd Tunesië met 1-0 verslagen. Dango Ouattara maakte op slag van rust het doelpunt na een sterke individuele actie. In de 83e minuut moest hij met rood naar de kant na een slaande beweging in een luchtduel met een tegenstander.

 Burkina Faso speelt in de halve eindstrijd tegen de winnaar van het duel tussen Senegal en Equatoriaal Guinea.

 Eerder op de avond plaatste Kameroen zich voor de halve finales. Het gastland won in Douala met 2-0 van Gambia. De treffers vielen na de rust en kwamen beide op naam van Karl Toko Ekambi. De aanvaller van Olympique Lyon scoorde bij dit toernooi al vijf keer. Gambia was nauwelijks gevaarlijk. Voor doelman André Onana (Ajax) was het daardoor een makkelijke wedstrijd.

 Kameroen speelt in de halve eindstrijd tegen de winnaar van het duel tussen Egypte en Marokko.

 In dit artikel is informatie uit het ANP gebruikt.

###

"
232;629160;Gambia;Kameroen;GAM;KAM;0;2;2022-01-29Z;2021 Afrika Cup, Kwartfinales;Gastland Kameroen onbelemmerd naar halve finale;"Kameroen heeft zich probleemloos geplaatst voor de halve finale van de Afrika Cup. Karl Toko Ekambi bracht het gastland met twee goals tegen Gambia reden tot feest: 2-0. De 'bezoekers' wisten niet de buurt te komen van Ajax-sluitpost André Onana en zagen hun sprookje uiteenspatten.

 Eenrichtingsverkeer

 Terwijl Gambia na een sterke groepsfase met wat fortuin voor het eerst in de kwartfinale was beland, had Kameroen zich opmerkelijk moeizaam bij de laatste acht geschaard. Tegen de 10 van de Comoren, die noodgedwongen met een veldspeler op doel speelden, was de zege minimaal. Tragisch genoeg lieten zeker acht supporters voor die wedstrijd in het gedrang het leven, vandaar dat het stadion in hoofdstad Yaounde niet in gebruik was. De aantredende landen droegen rauwbanden.

 Zoals verwacht was het eenrichtingsverkeer naar het doel van de Gambiaanse keeper Baboucarr Gaye. Tweemaal pareerde hij nog knap een kopbal van de topscorer van het toernooi, Vincent Aboubakar (zes goals). Even daarvoor had de spits ook al een fraaie poging gedaan met een hakje in de lucht, maar die wist de defensie ook te blokken.

 Meteen na rust bracht de andere aanvaller, Karl Toko Ekambi, redding voor de Ontembare Leeuwen. De spits van Olympique Lyon was wél succesvol met het hoofd en even later tikte hij simpel binnen na een goed uitgespeelde aanval, wat zijn totaal op vijf goals bracht. De Gambianen kregen iets meer ruimte van het gastland, maar doelman André Onana kon met schone handschoenen feest gaan vieren. De doelman gaf nog bijna een assist op de gretige Aboubakar, maar de aanvoerder was niet zo op schot als in de voorgaande duels.

 Kameroen gaat op voor het 100e duel op de Afrika Cup. Volgende week speelt de vijfvoudig winnaar tegen Egypte of Marokko, waarna het zeker is van een (troost)finale.

###

"
233;603976;Excelsior;FC Emmen;EXC;EMM;0;1;2022-01-29Z;2021-22 Keuken Kampioen Divisie;FC Emmen verslaat Excelsior met minimale cijfers in Rotterdam;"FC Emmen heeft zaterdag de topper tegen Excelsior met minimale cijfers weten te winnen. In Rotterdam won de ploeg van trainer Dick Lukkien met 1-0.

 Een kwartier voor tijd kwam de enige treffer van de wedstrijd na een rake strafschop van Jeroen Veldmate. Excelsior kon daar in de slotfase niets meer tegenover brengen.

 Door de zege bedraagt de voorsprong van nummer twee Emmen op nummer vier Excelsior nu vijf punten. Emmen heeft wel een wedstrijd minder gespeeld in de Keuken Kampioen Divisie.

###

"
234;603978;TOP Oss;FC Den Bosch;TOP;DBO;2;1;2022-01-28Z;2021-22 Keuken Kampioen Divisie;TOP Oss laat thuispubliek juichen in Brabantse derby bij rentree fans op tribune;"TOP Oss heeft vrijdagavond voor een thuispubliek van zo’n 1500 supporters een fraaie zege geboekt op FC Den Bosch: 2-1. Dit was het eerste duel in het betaalde voetbal in ruim twee maanden met fans op de tribune.

 Namens TOP Oss opende Justin Mathieu vlak voor rust de score. In de 38e minuut schoot Mathieu met een volley de bal tegen de touwen. Een kwartier voor tijd kwam Den Bosch weer langszij. Uit een corner verdween de bal via de rug van TOP Oss-verdediger Niels Fleuren in eigen doel.

 Zo leek de Brabantse derby in een gelijkspel te gaan eindigen, maar vlak voor tijd was daar TOP Oss-middenvelder Lion Kaak, die met een schitterende uithaal zijn ploeg aan de drie punten hielp.

 Een derde gevuld
Profclubs mogen weer een derde van het stadion met supporters vullen, na de persconferentie van dinsdag over soepelere coronaregels. De fans moeten verspreid door het stadion zitten en 1,5 meter afstand houden. Ze moeten ook in het bezit zijn van een coronatoegangsbewijs.

 Bij het duel tussen TOP Oss en Den Bosch waren alleen fans van de thuisploeg welkom. Clubs uit de Eredivisie en Keuken Kampioen Divisie hadden graag minimaal twee derde van hun stadion benut. Maar dat gaat premier Mark Rutte voorlopig nog te ver.

 Clubs uit de Eredivisie komen dit weekeinde niet in actie, vanwege de vele interlands buiten Europa. In de Keuken Kampioen Divisie staan dit weekend nog vijf duels op het programma, te volgen op ESPN.

 In dit artikel is informatie van het ANP verwerkt.

###

"
235;629162;Ivoorkust;Egypte;IVO;EGY;0;0;2022-01-26Z;2021 Afrika Cup, 8e finales;Salah's Egypte ten koste van Ivoorkust naar de kwartfinale van de Afrika Cup;"Recordwinnaar Egypte heeft ten koste van Ivoorkust de kwartfinale van de Afrika Cup gehaald. Na 120 doelpuntloze minuten volgde een strafschoppenreeks in Kameroen, waarin de Farao's aan het langste eind trokken. Dat bekent dat aanvoerder Mohamed Salah en zijn teamgenoten het gaan opnemen tegen Marokko, dat zich langs Malawi wurmde. Ajax en PSV kunnen binnenkort weer kunnen beschikken over spits Sébastien Haller en middenvelder Ibrahim Sangaré.

 Geen doelpunten
En vroege knal van afstand op de lat van Omar Marmoush beloofde een bewogen wedstrijd, maar de ploegen vervolgden met solide en aftastend spel. De Ivioriaanse Olifanten konden nog weinig forceren en zagen al snel sterkhouder Franck Kessié uitvallen met ogenschijnlijk een buikblessure. Egypte, voor het laatst winnaar in 2010, was met sterspeler Mohamed Salah het meest dreigend. Eind eerste helft poogde PSV-middenvelder Sangaré uit het niets met een omhaal de score te openen, maar sluitpost Mohamed El-Shenawy was alert.

 Na rust wist Ivoorkust meer druk uit te oefenen op de Farao's. De grootste kans kwam na een aardige Eredivisie-combinatie van Sangaré en Haller. Die laatste kopte van dichtbij op El-Shenawy. Arsenal-aanvaller Nicolas Pépé probeerde het tot tweemaal toe tevergeefs van afstand. Tegen het einde van de reguliere speeltijd snakte Egypte naar de verlenging. Met name de ingevallen Wilfried Zaha dook vaak op in de vijandige zestien.

 Strafschoppen
In de verlenging kwam Ivoorkust gelijk goed weg. De ingevallen Trézéguet stuitte op keeper Badra Ali Sangaré en Ahmed Hegazi kopte rakelings over. Aan de andere kant was Sangaré weer dichtbij, ditmaal met een schot van afstand, waarna Haller gewisseld werd.

 Eric Bailly mistte vervolgens als enige in de strafschoppenreeks en Salah deelde de genadeklap uit, wat het einde van de tweevoudig winnaar Ivoorkust op de Afrika Cup betekende.

 Later op de avond won Equatoriaal-Guinea van Mali, waardoor nu alle affiches bekend zijn:
Gambia - Kameroen is zaterdag om 17:00 uur LIVE te zien op ESPN 2
Burkina Faso - Tunesië is zaterdag om 20:00 uur LIVE te zien op ESPN 2
Egypte - Marokko is zondag 17:00 uur LIVE te zien op ESPN 2
Senegal - Equatoriaal-Guinea is zondag om 20:00 uur LIVE te zien op ESPN

###

"
236;629161;Mali;Equatoriaal-Guinea;MLI;EQG;0;0;2022-01-26Z;2021 Afrika Cup, 8e finales;Equatoriaal-Guinea verrassend de laatste kwartfinalist na zege op Mali;"Equatoriaal-Guinea heeft zich als laatste land op de Afrika Cup bij de kwartfinalisten gevoegd na een zege op Mali. Alle affiches zijn nu bekend; Equatoriaal-Guinea gaat het opnemen tegen Senegal met Sadio Mané. Mali verdiende de overwinning, maar vergat zichzelf te belonen in de reguliere speeltijd én de verlenging. Na een doelpuntloze wedstrijd namen de Malinese Adelaars de strafschoppen slechter.

 Geclaimde penalty's
Beide ploegen konden geen potten breken in de eerste helft, maar de discussie rondom mogelijke penalty's overheersde. Equatoriaal-Guinea, dat verrassend tweede was geworden in de poule, dacht recht tot spreken te hebben omdat tegenstander Mohamed Camara in de zestien de bal tegen zijn eigen arm kopte. De scheidsrechter vond het niets, maar een halfuurtje later wilde hij aan de andere kant wel de bal op de stip leggen omdat Moussa Doumbia neerging. Na ingrijpen van de VAR constateerde hij echter dat de aanvaller zelf zijn balans kwijtraakte.

 De Malinese Adelaars, die als groepswinnaar door waren gegaan, kregen na rust de meeste kansen om een plek bij de laatste acht veilig te stellen. Naast dat er weer een bal op een arm belandde in het strafschopgebied, liet invaller Djigui Diarra een enorme kans liggen door wild over te schieten. Een andere wissel, Moussa Djenepo, zag een aangeraakt schot rakelings naast verdwijnen.

 Net als bij het eerdere duel van vandaag, waarin Egypte Sébastien Haller en Ibrahim Sangaré terug naar Nederland stuurde, vielen er geen goals in 120 minuten tijd en moesten strafschoppen beslissing brengen. Emilio Nsue schoot namens Equatoriaal-Guinea meteen hoog over. Massadio Haidara en Hamari Traoré mistten vervolgens namens Mali, maar Pablo Ganet maakte het niet af. De misser van Falaye Sacko deed Mali uiteindelijk de das om. De scheidsrechter floot aanvankelijk nog niet af, maar na bevestiging van de VAR dat de keeper niet te vroeg van zijn lijn was gekomen, kon het feestje losbarsten voor Equatoriaal-Guinea.

 Gambia - Kameroen is zaterdag om 17:00 uur LIVE te zien op ESPN 2
Burkina Faso - Tunesië is zaterdag om 20:00 uur LIVE te zien op ESPN 2
Egypte - Marokko is zondag 17:00 uur LIVE te zien op ESPN 2
Senegal - Equatoriaal-Guinea is zondag om 20:00 uur LIVE te zien op ESPN

###

"
237;604003;Excelsior;ADO Den Haag;EXC;ADO;2;3;2022-01-25Z;2021-22 Keuken Kampioen Divisie;ADO Den Haag verslaat Excelsior en klimt naar derde plaats;"Excelsior wacht in het nieuwe kalenderjaar in de Keuken Kampioen Divisie nog altijd op een overwinning. De Rotterdamse ploeg, die graag wil terugkeren naar de Eredivisie, ging op eigen veld onderuit tegen het al even ambitieuze ADO Den Haag: 2-3.

 De Haagse formatie klom over Excelsior naar de derde plaats, op 8 punten van koploper FC Volendam en op 1 punt van nummer 2 FC Emmen. De eerste twee clubs van de eindstand promoveren direct naar de Eredivisie.

 Voor de Hagenaars kwamen Samy Bourard (0-1), Sem Steijn (0-2) en Thomas Verheydt (1-3) tot scoren. Reuven Niemeijer en Couhaib Driouech troffen doel namens Excelsior, dat afgelopen vrijdag met 3-0 verloor bij Jong PSV. ADO incasseerde vrijdag bij Roda JC eveneens een flinke nederlaag (5-0).

 Excelsior staat nu op de vierde plek, met 1 punt minder dan ADO Den Haag. Excelsior-spits Thijs Dallinga, topscorer in de eerste divisie met 25 treffers, heeft in 2022 nog geen competitiedoelpunt gemaakt.

 In dit artikel is informatie van het ANP gebruikt.

###

"
238;629163;Marokko;Malawi;MAR;MWI;2;1;2022-01-25Z;2021 Afrika Cup, 8e finales;Marokko komt met schrik vrij na wereldgoal Malawi;"Marokko heeft zich geplaatst voor de kwartfinales in de Afrika Cup. De ploeg van bondscoach Vahid Halilhodzic won in Yaoundé in Kameroen met 2-1 van Malawi.

 Met een fraai schot van grote afstand opende Gabadinho Mhango in de beginfase de score voor Malawi. Dankzij treffers van Youssef En-Nesyri (kopbal van dichtbij) en Achraf Hakimi (vrije trap in de bovenhoek) stapte Marokko als winnaar van het veld. Bij Marokko viel Zakaria Aboukhlal (AZ) in de 88e minuut in.

 Eerder op de avond was Senegal met 2-0 te sterk voor negen man van Kaapverdië. Sadio Mané (Liverpool) maakte na ruim een uur het openingsdoelpunt. In de extra tijd besliste invaller Bamba Dieng het duel.

 Kaapverdië speelde op het moment van de eerste treffer al met negen man, na rode kaarten voor Patrick Andrade (21e minuut) en Vozinha (57e minuut). Bij Kaapverdië had Jeffry Fortes (De Graafschap) een basisplaats. Lisandro Semedo (Fortuna Sittard) viel een kwartier voor tijd in.

 In dit artikel is gebruik gemaakt van informatie van het ANP.

###

"
239;629164;Senegal;Kaapverdië;SEN;CPV;2;0;2022-01-25Z;2021 Afrika Cup, 8e finales;Senegal met veel moeite langs 9 man Kaapverdië;"Het sprookje van het Nederlands-getinte Kaapverdië op de Afrika Cup is ten einde. Senegal was in de achtste finale met 2-0 te sterk voor de eilandengroep en is door naar de kwartfinale. In Bafoussam eiste de Algerijnse scheidsrechter Lahlou Benbraham de hoofdrol op. Hij gaf liefst twee rode kaarten aan Kaapverdië, dat dapper speelde tegen de elf man van favoriet Senegal.

 Vroege rode kaart

 Al voor de aftrap zorgde scheidsrechter Benbraham voor gefronste wenkbrauwen. Hij wilde een minuut stilte initiëren voor de toeschouwers die gisteren overleden bij de wedstrijd van Kameroen tegen De Comoren. Na tien seconden floot de Algerijn echter al op zijn fluitje en vond hij het tijd dat de wedstrijd moest beginnen.

 Ondanks dat sterpeler Sadio Mané de bal al in de tweede minuut op de paal poeierde, kon Kaapverdië verder prima standhouden. In de 21ste minuut werd Patrick Andrade echter weggestuurd. De middenvelder van Kaapverdië ging er hard in bij Pape Gueye en kon vroegtijdig douchen. Met een man meer had Senegal echter alle moeite om kansen te creëren en kwam in de eerste helft niet eens tot een schot op goal.

 Tegen negen man lukt het wel

 Ook in de tweede helft leek Senegal maar geen gaatje te vinden in de defensie van Kaapverdië, waar De Graafschap-speler Jeffry Fortes en de in Rotterdam geboren Garry Rodrigues en Jamiro Monteiro in de basis begonnen. Vanaf de 57ste minuut kwam Kaapverdië zelfs met negen man te staan. Doelman Vozinha kwam uit en botste op Sadio Mané. Hoewel het uitkomen wat wild was, leek Vozinha vooral voor de bal te gaan en had hij pech dat de hoofden van de twee spelers tegen elkaar aankwamen. De VAR riep scheidsrechter Benbraham naar de monitor en hij toonde vervolgens de discutabele rode kaart aan de groggy doelman.

 Ook Mané had veel last van de botsing en leek even buiten westen te zijn geweest. Hij speelde toch door en dat was voor Senegal maar goed ook. In de 63ste minuut schoot hij een afgeslagen corner op fabuleuze wijze in de kruising. Eindelijk was de ban gebroken voor Senegal, dat er in blessuretijd ook nog 2-0 van maakte via Bamba Dieng.

 Senegal is door, maar er zal vooral worden nagepraat over de rol van de Algerijnse scheidsrechter. Het avontuur van Jeffry Fortes, Garry Rodrigues, Jamiro Monteiro en Fortuna-speler Lisandro Semedo zit er op.

###

"
240;604001;TOP Oss;Jong AZ;TOP;JAZ;1;0;2022-01-24Z;2021-22 Keuken Kampioen Divisie;Tejan bezorgt Oss overwinning tegen Jong AZ;"Dankzij een doelpunt van Kay Tejan heeft TOP Oss een minimale zege geboekt op Jong AZ. De Brabanders hebben nu één punt minder dan de Alkmaarse talenten.

 Het team van Maarten Martens was gewaarschuwd voor Tejan. De spits van TOP Oss maakte afgelopen vrijdag een hattrick tegen Helmond Sport. In de 64ste minuut wist de aanvaller te ontsnappen aan de aandacht van de Jong AZ-defensie en zorgde hij voor het enige doelpunt van de wedstrijd. Door zijn been zo ver mogelijk te strekken was hij eerder bij de bal dan Jong AZ-keeper Beau Reus.

 Het is de derde zege van Oss in de laatste vier wedstrijden. Jong AZ won vrijdag van VVV-Venlo en dat was de eerste overwinning sinds 15 oktober 2021. Voor de ploeg van Martens is er dus werk aan de winkel. Jong AZ heeft nog een veilige marge van acht punten voorsprong op hekkensluiter Almere City FC.

###

"
241;629165;Kameroen;Comoren;KAM;COM;2;1;2022-01-24Z;2021 Afrika Cup, 8e finales;Kameroen maakt einde aan sprookje van Comoren;"Het sprookje van De Comoren op de Afrika Cup is ten einde. Kameroen was in de achtste finale met 2-1 te sterk voor de eilandengroep en is door naar de kwartfinales. Een opmerkelijk feit was dat De Comoren met Chaker Alhadhur een veldspeler op doel hadden staan.

 De Comoren kende een uiterst rommelige aanloop naar het belangrijkste duel ooit van het land. In de afgelopen dagen testten maar liefst twaalf spelers positief. Eerste doelman Salim Ben Boina is geblesseerd en ook de reservedoelman was niet beschikbaar. Daarom stond de 1.71 meter lange linksback Chaker Alhadhur met een geknutseld shirt onder de lat.

 Tot overmaat van ramp moesten De Comoren na 7 minuten al verder met tien man, omdat Nadjim Abdou rood pakte. Het was vervolgens wachten op de openingstreffer van het gastland. Karl Toko Ekambi zorgde na een half uur spelen voor de openingstreffer.

 Toernooitopscorer Vincent Aboubakar verdubbelde in de 70ste minuut de voorsprong voor Kameroen. Een geweldige vrije trap Youssouf M'Changama bracht tien minuten voor het laatste fluitsignaal de spanning weer terug in het duel. De Comoren waren niet bij machte een verlenging uit het vuur te slepen. Het land, dat voor het eerst actief was op een eindtoernooi, strandt in de achtste finale: 2-1.

 Ajax moet zodoende nog even wachten op de terugkeer van André Onana, die zaterdag met Kameroen Gambia treft in de kwartfinale. Het duel is LIVE te zien op ESPN.

###

"
242;629166;Guinea;Gambia;GUI;GAM;0;1;2022-01-24Z;2021 Afrika Cup, 8e finales;Barrow schiet Gambia naar kwartfinale;"Gambia heeft zich ten koste van Guinea geplaatst voor de kwartfinales van de Afrika Cup. Het winnende doelpunt kwam van de voet van Musa Barrow.

 De spits van Bologna schoot in de 71e minuut raak, waarna Guinea nog kansen kreeg om er een verlenging uit te slepen.

 Gambia kroop door het oog van de naald. De paal, de lat en een mogelijke Gambiaanse handsbal zaten in de weg voor Guinea. De gemoederen liepen hoog op richting het eindsignaal. Er waren rode kaarten voor Ibrahima Sory Conté (Guinea) en Yusupha Njie (Gambia). Zodoende bereikte Gambia met het nodige fortuin de kwartfinales van de Afrika Cup.

###

"
243;629167;Nigeria;Tunesië;NGA;TUN;0;1;2022-01-23Z;2021 Afrika Cup, 8e finales;Tunesië verrast ongelukkig Nigeria en plaatst zich voor kwartfinale Afrika Cup;"Tunesië heeft Nigeria in de achtste finales van de Afrika Cup uitgeschakeld. Het duel in Garoua in Kameroen eindigde in 1-0. Youssef Msakni maakte kort na de rust het doelpunt, met dank aan de Nigeriaanse doelman Maduka Okoye (Sparta Rotterdam) die het schot van de Tunesiër niet goed verwerkte.

 In de jacht op de gelijkmaker kwam Nigeria met tien man te staan. Invaller Alex Iwobi moest na ruim een uur met rood vertrekken. Mede daardoor kon Nigeria geen verlenging meer afdwingen in de slotfase.

 De 0-1 van Tunesië in de achtste finale van de Afrika Cup tegen Nigeria.

 Burkina Faso ook kwartfinalist

 Eerder op zondag plaatste Burkina Faso zich voor de kwartfinales. Het duel met Gabon in Limbé eindigde na de reguliere speeltijd en de verlenging in 1-1. Burkina Faso nam daarna de strafschoppen beter: 7-6.

 In dit artikel is informatie van het ANP gebruikt

###

"
244;629168;Burkina Faso;Gabon;BKA;GAB;1;1;2022-01-23Z;2021 Afrika Cup, 8e finales;Burkina Faso na strafschoppen door naar kwartfinale Afrika Cup;"Burkina Faso is erin geslaagd om de kwartfinale van de Afrika Cup te bereiken. In de achtste finale won het na strafschoppen van Gabon. In de reguliere speeltijd kwamen de landen in eerste instantie niet verder dan een 1-1 gelijkspel en in de verlenging werd niet meer gescoord.

 Hij leek Burkina Faso al vroeg in de wedstrijd op voorsprong te zetten door een goedkoop gegeven strafschop, maar Traoré raakte vanaf elf meter de lat waardoor het 0-0 bleef. Later in de eerste helft was de oud-speler van Ajax en Vitesse wel trefzeker. Traoré brak de ban namelijk in de 28ste minuut en hielp zijn land op deze manier in het zadel.

 De 1-0 van Bertrand Traoré in het duel met Gabon.

 In de tweede helft maakte Gabon het zichzelf met name erg moeilijk. In de 67ste minuut moest het team met tien man verder, omdat Sidney Obissa een rode kaart kreeg. In overtal creëerde Burkina Faso een aantal goede kansen, maar de echte beslissing bleef lang uit. Na een aantal gemiste mogelijkheden raakte Traoré geblesseerd en moest hij op een brancard het veld af. Zonder hem leek Burkina Faso stand te houden, maar in de blessuretijd ging het mis. Adama Guira kopte de bal ongelukkig in eigen doel, waardoor de landen moesten verlengen.

 De 1-1 van Gabon in de achtste finale van de Afrika Cup tegen Burkina Faso.

 De verlenging gaf ook geen uitsluitsel, dus moest er vanaf de stip beslist worden wie er naar de kwartfinale zou gaan. Burkina Faso hield het hoofd het koelst en won de serie met 7-6.

###

"
245;611780;FC Twente Vrouwen;PSV Vrouwen;TWE;PSV;3;1;2022-01-23Z;2021-22 Vrouwen Eredivisie, Regulier seizoen;Twente Vrouwen wint topper van PSV;"FC Twente Vrouwen heeft de topper in de Pure Energie Eredivisie Vrouwen van PSV gewonnen. In eigen huis won Twente met 3-1 van de ploeg uit Eindhoven. Door de overwinning staat Twente voorlopig even eerste, Ajax staat tweede en heeft nog een wedstrijd te goed. PSV blijft na het verlies op een derde plek staan en voelt de hete adem van Feyenoord in hun nek.

 De wedstrijd begon gelijkopgaand. Er was dan ook een bizar moment nodig om de openingstreffer te forceren. Twente kreeg een indirecte vrije trap van de vijf-meterlijn vanwege een terugspeelbal. In eerste instantie werd het schot geblokt, maar de bal mocht opnieuw worden genomen omdat scheidsrechter Shona Shukrula vond dat de verdedigers op de lijn te vroeg uitliepen. In de tweede instantie schoot Fenna Kalma wel raak: 1-0.

 In de tweede helft kwam PSV op gelijke hoogte via een penalty. Ella Peddemors maakte hands en Shukrula legde de bal op de stip. Desiree van Lunteren benutte de strafschop en maakte er 1-1 van.

 Daarna was het weer tijd voor de vrouwen van Twente. Eerst maakte Anna-Lena Stolze er met een fraai schot 2-1 van en in de 73ste minuut besliste Fenna Kalma het duel, door haar tweede van de middag te maken.

###

"
246;603979;FC Emmen;NAC Breda;EMM;NAC;2;0;2022-01-22Z;2021-22 Keuken Kampioen Divisie;Schitterende omhaal Kharchouch levert Emmen overwinning en tweede plek op;"FC Emmen heeft de tweede plek veroverd in de Keuken Kampioen Divisie na een 2-0 zege tegen NAC Breda. Jari Vlak en Reda Kharchouch zorgden voor de doelpunten in Emmen.

 NAC wist in het nieuwe jaar nog niet te scoren en speelde twee keer doelpuntloos gelijk. Midweeks werd wel Eredivisionist PEC Zwolle uit de beker geknikkerd na een 2-1 overwinning. De ploeg uit Breda moest het tegen Emmen stellen zonder smaakmaker Thom Haye. De middenvelder, die nadrukkelijk in de belangstelling staat van sc Heerenveen, was geschorst.

 In een gezapige openingsfase wisten beide ploegen geen grote kansen te creëren. In een gelijk opgaande strijd was het Emmen dat na ruim een half uur spelen op voorsprong kwam. Emmen-spits Kharchouch omspeelde Dion Malone op de achterlijn alsof hij er niet stond en vond ploeggenoot Vlak. De middenvelder kon de teruggetrokken voorzet gemakkelijk afronden, 1-0.

 Amper een minuut na de openingstreffer verdubbelde Emmen de voorsprong. Peter van Ooijen vond Kharchouch die geen moment twijfelde en met een schitterende omhaal Emmen op 2-0 schoot. Het was het tweede doelpunt in tien wedstrijden voor de huurling van Sparta.

 De ploeg van trainer Edwin de Graaf ging na de rust hard op zoek naar de aansluittingstreffer. De thuisploeg hield zich echter zonder al te veel moeite staande. Emmen-trainer Dick Lukkien kreeg wel een tegenslag te verwerken, invaller Teun Bijleveld verstapte zich en verliet tien minuten na zijn invalbeurt alweer het veld.

 Van een echt slofoffensief van NAC was geen sprake. Emmen hield de deur op slot in eigen huis waardoor het de 2-0 overwinning over de streep trok. De thuisploeg komt door de overwinning op 7 punten van koploper Volendam, dat een wedstrijd meer gespeeld heeft. NAC staat tiende met 29 punten uit 23 duels.

###

"
247;624365;PSV;Telstar;PSV;TEL;2;1;2022-01-20Z;2021-22 KNVB Beker, 8e finales;Veerman de grote man voor PSV bij moeizame bekerwinst op moedig Telstar;"PSV heeft met pijn en moeite de kwartfinale van de TOTO KNVB Beker bereikt. De ploeg won thuis met 2-1 van Keuken Kampioen Divisie-ploeg Telstar. In de eerste helft was Telstar de betere partij, maar PSV knokte zich aan de hand van basisdebutant Joey Veerman terug in de wedstrijd en won uiteindelijk verdiend.

 Moedig Telstar

 Tegen alle verwachtingen in was het Telstar dat in de eerste helft de lakens uitdeelde in het Philips Stadion. De ploeg speelde gedurfd voetbal, met volle druk vooruit. PSV had moeite met het spel van Telstar en was erg slordig. Daardoor kon de ploeg uit Velsen-Zuid op de helft van PSV voetballen en kreeg het veel vrije trappen en corners. Uit een van die hoekschoppen viel dan ook de verdiende 0-1. Joël Drommel kwam slap uit zijn goal, miste de bal en Özgür Aktas kopte raak.

 Na het doelpunt ging Telstar gewoon door met het onder druk zetten van PSV, met alle risico's van dien. In de 32ste minuut kon Joey Veerman met een pass Bruma wegsturen. De rappe Portugees liep makkelijk vrij, achter de laatste linie van Telstar, omspeelde doelman Ronald Koeman jr. en schoot beheerst de 1-1 binnen.

 Van een wederopstanding van PSV was echter nog altijd geen sprake. Ook na de 1-1 was Telstar gevaarlijk. Gyliano van Velzen en Roman Tugarinov waren dichtbij de 1-2. Yorbe Vertessen was namens PSV gevaarlijk, maar de ploeg van Roger Schmidt mocht van geluk spreken dat het ging rusten bij een 1-1 stand.

 Veerman goud waard

 Na rust was PSV een stuk beter, het bracht Cody Gakpo en Ritsu Doan. De Eindhovenaren kwamen veel sterker de kleedkamer uit en hadden Telstar vanaf de eerste minuut in de tang. De nummer dertien van de Keuken Kampioen Divisie kon alleen nog verdedigen, maar deed dit wel moedig en met verve. Uiteindelijk had PSV basisdebutant Joey Veerman nodig om op voorsprong te komen. In de 61ste minuut kwam Philipp Mwene door aan de rechterkant, trok de bal terug en Veerman stond klaar om zijn eerste PSV-goal tegen de touwen te jagen.

 Van opgeven was daarna geen sprake. Telstar bleef geconcentreerd verdedigen en gaf weinig weg, ze gaven niet niks weg. In de 88ste minuut kopte invaller Eran Zahavi namelijk voor open goal op de paal. De Israëliër, die ruim twee maanden aan de kant stond met een blessure, kon een bal van Gakpo niet genoeg richting meegeven. Het bleef daardoor bij 2-1 voor PSV.

###

"
248;624361;Ajax;Excelsior Maassluis;AJA;EXM;9;0;2022-01-20Z;2021-22 KNVB Beker, 8e finales;Ajax heeft geen enkele moeite met Excelsior Maassluis en maakt er negen;"Ajax is zonder enige moeite door naar de kwartfinale van de TOTO KNVB Beker. De landskampioen won met 9-0 van tweededivisionist Excelsior Maassluis. Danilo was met vier doelpunten de grote man aan de kant van Ajax.

 Mix van jong en oud

 Erik ten Hag koos tegen Excelsior Maassluis voor een mix van jonge talenten en ervaren spelers. Danilo stond dus in de spits en er waren ook basisplaatsen voor jonkies Youri Regeer, Amourricho van Axel Dongen en Kenneth Taylor. Tegelijkertijd speelden ook wat jongens die vaker met het eerste elftal meedoen zoals Jurriën Timber, Antony, Davy Klaassen en Nicolás Tagliafico.

 Al vroeg liet Ajax zien dat het een aantal klassen beter is dan Excelsior Maassluis. Na negen minuten schoot Tagliafico de bal van de rand van het zestienmetergebied tegen de touwen. Daarna ging het hard en werd er een ruststand van 5-0 bereikt, Danilo maakte een hattrick en ook Youri Regeer deed een duit in een zakje.

 Na rust werd het spelbeeld niet heel anders. Ajax ging door met het maken van doelpunten. Danilo maakte in de 55ste minuut zijn vierde doelpunt en de 6-0 van Ajax. Daarna scoorde het IJslandse talent Kristian Hlynsson. De laatste twee treffers kwamen op naam van invaller Mohamed Daramy.

###

"
249;618238;Gambia;Tunesië;GAM;TUN;1;0;2022-01-20Z;2021 Afrika Cup, Groepsfase;Gambia en Tunesië naar knock-out fase, Mali groepswinnaar;"Gambia en Tunesië waren beide al geplaatst voor de achtste finales. Een van de twee zou ongeacht het resultaat tot de vier beste nummers drie behoren. Voor rust kreeg Seifeddine Jaziri namens Tunesië een opgelegde kans om te scoren, maar hij zag zijn penalty worden gekeerd door Gambia-doelman Baboucarr Gaye.

 In de tweede helft raakte Ibou Touray namens Gambia de paal, maar veel meer wapenfeiten waren er niet. Het duel leek op een doelpuntloos gelijkspel af te stevenen, maar in de extra tijd hielp Ablie Jallow Gambia aan de overwinning. Gambia eindigt daardoor als tweede, gevolgd door Tunesië.

 Mali wint gemakkelijk van Mauritanië
Massadio Haidara opende al na één minuut en 32 seconden de score voor Mali. Daarmee maakte hij het snelste doelpunt tot nu toe op deze Afrika Cup. De Malinezen kwamen vervolgens nauwelijks meer in de problemen tegen Mauritanië, dat ook de voorgaande twee groepswedstrijden verloor. Vanaf elf meter schoot Ibrahima Koné nog de 2-0 binnen. Mali plaatst zich als groepswinnaar voor de achtste finales.

 Samenvatting van het duel tussen Mali en Mauritanië.

###

"
250;618239;Ivoorkust;Algerije;IVO;ALG;3;1;2022-01-20Z;2021 Afrika Cup, Groepsfase;Sangaré velt vonnis over titelhouder Algerije;"Ivoorkust heeft zich geplaatst voor de achtste finales van de Afrika Cup. Mede door een doelpunt van PSV'er Ibrahim Sangaré werd Algerije verslagen, 3-1. De titelverdediger, met Ramiz Zerrouki van FC Twente, is daarmee uitgeschakeld.

 Sangaré en Sébastien Haller van Ajax stonden in de basis bij Ivoorkust. Bij de tegenstander was dat ook het geval met Zerrouki.

 AC Milan-speler Franck Kessié zette Ivoorkust na ruim twintig minuten op voorsprong. Nog voor rust maakte Sangaré er met een kopbal 2-0 van. Na de hervatting zorgde Nicolas Pépé van Arsenal voor 3-0.

 Riyad Mahrez, vedette bij Manchester City, schoot voor Algerije vervolgens een strafschop op de paal. Sofiane Bendebka scoorde een kwartier voor tijd nog wel voor de onttroonde kampioen. In de slotseconde leek Haller koppend de 4-1 te maken, maar hij stond buitenspel.

 Sierra Leone - Equatoriaal-Guinea 0-1
Equatoriaal-Guinea eindigde na Ivoorkust als tweede in de groep en is eveneens zeker van de volgende ronde. Het land won van Sierra Leone, 1-0. Pablo Ganet maakte het doelpunt. Issa Kallon van Cambuur viel een kwartier voor tijd in bij Sierra Leone.

 Samenvatting van het duel tussen Sierra Leone - Equatoriaal-Guinea.

 In dit artikel is informatie van het ANP gebruikt.

###

"
251;624359;FC Twente;AZ;TWE;AZ;1;2;2022-01-19Z;2021-22 KNVB Beker, 8e finales;AZ naar laatste acht na zege bij FC Twente;"AZ heeft zich verzekerd van een plekje in de kwartfinale van de TOTO KNVB Beker. In de Grolsch Veste werd FC Twente, dat weinig kon forceren, verdiend verslagen: 1-2. AZ is terug in de kwartfinale nadat vorig jaar Ajax te sterk was in de achtste finale. Daarvoor behoorde AZ ook negen jaar lang tot de beste acht.

 AZ dominant

 Voor Twente was het de tweede topper op rij in de beker. Na een moeizame ronde tegen de amateurs van OSS'20 (0-2), werd Feyenoord aan de kant gezet door een doelpunt van Manfred Ugalde in de 114e minuut. AZ mocht als Europees spelende ploeg bij de tweede ronde instromen en versloeg daarin Heracles Almelo (4-1). Vaclav Cerny zat weer op de bank na een coronabesmetting en Robin Pröpper was ook weer van de partij bij Twente, dat weinig te vertellen had in de eerste helft.

 Jesper Karlsson bezorgde de meeste dreiging namens AZ in de eerste helft. Telkens doemde er een rode muur voor de buitenspeler op, maar na een dieptebal was hij wel trefzeker. Zonder hulp van de VAR werd de goal na enige twijfel door de assisent-scheidsrechter afgekeurd wegens buitenspel, maar dat bleek een foute beslissing.

 AZ, hiervoor al elf wedstrijden op rij ongeslagen, kwam ondanks een overwicht toch op achterstand. Waar collega-keeper Xavier Mous afgelopen weekend namens sc Heerenveen nog hard in de fout ging tegen Twente, was nu de beurt aan Peter Vindahl Jensen. De sluitpost liet in een misverstand met Sam Beukema, die de geblesseerde Bruno Martins Indi verving, de bal glippen en veroorzaakte vervolgens ruw een penalty. Ricky van Wolfswinkel weet hoe het is om tegen AZ in de beker te scoren; hij deed het twee keer in de gewonnen finale van 2017 met Vitesse. De spits faalde niet vanaf elf meter. Een afstandschot van Daan Rots belandde vervolgens op de paal.

 Pavlidis de held

 De bezoekers kregen ook een cadeautje. Een voorzet van Fredrik Midtsjø werd door Julio Pleguezuelo in eigen goal gewerkt en daardoor was de stand weer in evenwicht. Daarna ging het niveau van de wedstrijd snel omlaag. AZ hield het initiatief, maar creëerde weinig. Vangelis Pavlidis maakte uiteindelijk de verlossende winnende goal nadat hij alleen op Lars Unnerstall afging. Het is de negende overwinning op rij voor AZ.

###

"
252;618242;Egypte;Soedan;EGY;SDN;1;0;2022-01-19Z;2021 Afrika Cup, Groepsfase;Egypte door na kleine zege op Soedan;"Egypte heeft op de Afrika Cup in de laatste groepswedstrijd een overwinning op buurland Soedan geboekt: 1-0. Daarmee voegt het zich als nummer twee van poule D bij de laatste zestien landen. In de ontknoping van de groep boekte Nigeria ook nog een zege op Guinee-Bissau: 2-0. De drievoudig winnaar speelde alleen nog voor groepswinst en gaat zo als enige Afrikaanse land zonder puntenverlies door naar de achtste finales. Voor de verliezende ploegen houdt het avontuur hier op; één punt volstaat niet om tot de beste vier nummers drie te horen.

 Deze uitslagen zijn wél goed nieuws voor Malawi en het Rotterdams getinte Kaapverdië. De landen uit poule A en B hebben vier punten gehaald en horen sowieso bij de beste vier nummers drie. De Comoren zitten nog in de wachtkamer, omdat de ontknopingen in groep E en F nog gespeeld moeten worden.

 Bevrijdende treffer Egypte

 Soedan claimde al vroeg in de wedstrijd een penalty na een vermeende overtreding in de zestien, maar Egypte kwam goed weg. De Noord-Afrikanen gingen met uiteraard sterspeler Mohamed Salah op jacht naar de benodigde drie punten. De bevrijdende voorsprong viel na ruim een half uur. Centrale verdediger Mohamed Abdelmonem mocht uit een corner helemaal vrij inkoppen.

 In de tweede helft werd Soedan nog wel gevaarlijk. Sluitpost Mohamed El-Shenawy liet een bal los, waarna hij met zijn gezicht redding bracht. Hij had verzorging nodig, maar hield Egypte zo wel op de benodigde voorsprong. Een slotoffensief van het buurland leverde geen doelpunt meer op.

 De samenvatting van Guinee-Bissau - Nigeria, de laatste groepswedstrijd uit poule D van de Afrika Cup.

 Nigeria heerst

 Nigera, met Haarlemmer William Troost-Ekong en Tyronne Ebuehi (ex ADO Den Haag en FC Twente) in de basis, hoefde niet per se meer. Tegenstander Guinee-Bissau moest echter vol voor de overwinning gaan. Toch kreeg de grootmacht en drievoudig winnaar alle ruimte om te voetballen. Maar voor rust viel er nog geen treffer.

 Mohamed Mustafa, de vervanger van Sparta Rotterdam-doelman Maduka Okoye, kreeg weining te doen, maar aan de andere kant kon een goal niet lang uitblijven. Die viel vlak na rust, toen een scherpe voorzet belandde bij Umar Sadiq, die simpel binnentikte. Moses Simon, ingekomen voor Chidera Ejuke (oud sc-Heerenveen), schoot na een heerlijke actie op te lat, waarna captain Troost-Ekong in de rebound wel raak schoot.

###

"
253;624364;NAC Breda;PEC Zwolle;NAC;PEC;2;1;2022-01-19Z;2021-22 KNVB Beker, 8e finales;NAC ten koste van PEC Zwolle naar kwartfinale TOTO KNVB Beker;"NAC heeft woensdagavond PEC Zwolle weten te verslaan in de achtste finale van de TOTO KNVB Beker. De club uit de Keuken Kampioen Divisie was met 2-1 te sterk voor de hekkensluiter van de Eredivisie en dringt zo door tot de kwartfinale van het toernooi. 

 PEC had nog zo'n goed gevoel overgehouden aan het gewonnen duel tegen Willem II van afgelopen vrijdag. De hekkensluiter van de Eredivisie trok die goede lijn vanavond in eerste instantie door, want na vijf minuten lag de bal alweer in het net. Mustafa Saymak prikte de bal vanuit een puntgave voorzet van Eliano Reijnders achter NAC-doelman Nick Olij.

 De 0-1 van PEC Zwolle tegen NAC in de achtste finale van de TOTO KNVB Beker.

 Lang kon PEC niet genieten van de voorsprong. Zo'n zeven minuten later was het namelijk aan de andere kant alweer raak via Naoufal Bannis. De Feyenoord-huurling maakte zijn eerste doelpunt in het shirt van NAC en trok daarmee de stand gelijk. Dit bleek later ook de ruststand te zijn.

 De 1-1 van NAC tegen PEC Zwolle in de achtste finale van de TOTO KNVB Beker.

 In de tweede helft was Bannis na een kwartier heel dicht bij zijn tweede treffer van de avond. Hij kreeg de bal wederom voor het inschieten, maar mikte dit keer over. Het leek daarna lang op een 1-1 gelijkspel uit te lopen en dus een verlening. Totdat Kaj de Rooij ineens vogelvrij voor Kostas Lamprou kwam te staan. Hij schoot de bal vrij gemakkelijk binnen, waardoor NAC met nog tien minuten te gaan voor het eerst op voorsprong stond. Die tien minuten op voorsprong bleken ook genoeg voor de overwinning, want het bleef bij 2-1.

 De 2-1 van NAC tegen PEC Zwolle in de achtste finale van de TOTO KNVB Beker.

###

"
254;624363;FC Groningen;N.E.C.;GRO;N.E.C.;1;2;2022-01-19Z;2021-22 KNVB Beker, 8e finales;N.E.C. voor tweede jaar op rij naar kwartfinale TOTO KNVB Beker;"N.E.C. is er voor het tweede jaar op rij in geslaagd om de kwartfinale van de TOTO KNVB Beker te bereiken. Op bezoek bij FC Groningen wonnen de Nijmegenaren met 1-2 dankzij doelpunten van de huurlingen Calvin Verdonk en Mikkel Duelund.

 Deze achtste finale werd al snel opengebroken, want in de tiende minuut was het al raak voor de bezoekers uit Nijmegen. Linksback Verdonk schoot N.E.C. met een fraaie volley op een 0-1 voorsprong. Het was een aanval die ook begon met een heerlijke crosspass van de verdediger.

 De 0-1 van N.E.C. tegen FC Groningen in de achtste finale van de TOTO KNVB Beker.

 N.E.C. hield de voorsprong lang vast in de eerste helft, ondanks dat Groningen de betere ploeg was. Pas op slag van rust brak de verdediging van de Nijmegenaren. Groningen-aanvoerder Michael de Leeuw zette zijn team in de blessuretijd weer naast de bezoekers.

 De 1-1 van FC Groningen tegen N.E.C. in de achtste finale van de TOTO KNVB Beker.

 Groningen kon die goede lijn niet doorzetten in de tweede helft. N.E.C. schoot namelijk wederom uit de startbokken en kwam via Duelund, een andere huurling, opnieuw op voorsprong. Dit keer wisten de Nijmegenaren de voorsprong wel vast te houden, waardoor ze met 1-2 wonnen.

 De 1-2 van N.E.C. tegen FC Groningen in de achtste finale van de TOTO KNVB Beker.

 Tweede kwartfinale op rij

 In 2021 bereikte N.E.C. de kwartfinale door Fortuna Sittard in de achtste finale uit te schakelen. Toen was daar een verlenging voor nodig waarin de club uit Nijmegen uiteindelijk met 3-2 won. In de kwartfinale bleek VVV-Venlo te sterk. Ook toen was er een verlenging voor nodig om tot een winnaar te komen.

###

"
255;624362;sc Heerenveen;Go Ahead Eagles;HEE;GAE;0;1;2022-01-18Z;2021-22 KNVB Beker, 8e finales;Eagles scharen zich ten koste van Heerenveen bij laatste acht;"Go Ahead Eagles heeft zich knap bij de laatste acht van de TOTO KNVB Beker geschaard. De club uit Deventer versloeg in Friesland een slap sc Heerenveen dankzij een vroeg doelpunt van Iñigo Córdoba.

 Lekkere start Eagles

 Go Ahead is na een afwezigheid van twee jaar weer terug in de kwartfinale. In het seizoen 2019/2020 was FC Utrecht met 4-1 te sterk. Maar los daarvan waren de Eagles niet bepaald ‘cupfighters’ te noemen: in de afgelopen vijf jaar was liefst drie keer de tweede ronde al het eindstation. Heerenveen hoorde de laatste drie jaar juist steevast bij de laatste acht. Vorig seizoen was Ajax in de halve finale te sterk.

 Desondanks kwam favoriet Heerenveen al vroeg op achterstand, in een wedstrijd waarin de club graag al had beschikt over NAC Breda-middenvelder Thom Haye, maar zijn komst wordt volgens technisch manager Ferry de Haan lastig. Eagles-sterkhouder Luuk Brouwers vond met een voorzet Iñigo Córdoba, die Sven van Beek aftroefde en knap raak kopte.

 Offensief niet genoeg

 Beide ploegen verkeerden niet in grootse vorm. Zo verzamelden de Eagles in de laatste vijf Eredivisie-wedstrijden slechts één puntje. De Friezen hadden zondag nog door grote fouten bij FC Twente verloren. Tijd voor Heerenveen dus om de kansen te creëren, maar bij de weinige mogelijkheden stond sluitpost Andries Noppert steeds zijn mannetje. Ook na de thee bleek het lastig om de defensie uit Deventer te breken. Spits Henk Veerman zat niet lekker in de wedstrijd, kreeg zijn hoofd niet goed tegen de bal bij een vrije kopkans en haalde te wild uit.

 Philippe Rommens kon de dromen van Heerenveen kapot schieten, maar zijn inzet belandde op de paal. Desalniettemin kwamen de Eagles niet meer onder grote druk, op een gedrukt schot van Rami Kaib na, waardoor de kwartfinale een feit is.

###

"
256;624358;RKC Waalwijk;ADO Den Haag;RKC;ADO;4;2;2022-01-18Z;2021-22 KNVB Beker, 8e finales;Odgaard bezorgt RKC met hattrick een plek in de kwartfinale;"RKC Waalwijk heeft een plekje in de kwartfinale van de TOTO KNVB Beker bemachtigd. De nummer 14 van de Eredivisie was op eigen veld te sterk voor het knokkende ADO Den Haag. Na een achterstand schoot Jens Odgaard de Waalwijkers op gelijke hoogte, waarna de Deen ook in de verlenging tweemaal op prachtige wijze trefzeker was: 4-2.

 ADO neemt leiding

 ADO is volgens aanvoerder Boy Kemper het beste team van de Keuken Kampioen Divisie. Daar werd de goede vorm van voor de winterstop voortgezet met de achtste overwinning op rij tegen TOP Oss. Normaal valt ADO aan, in opdracht van Ruud Brood. Maar nadat amateurs Sparta Nijkerk en VV Gemert werden uitgeschakeld, begonnen de Hagenezen tegen een team van Eredivisie-niveau voorzichtig.

 De Waalwijkers beloonden zichzelf voor het initiatief. Roy Kuipers kapte goed weg en passeerde binnen 20 minuten keeper Luuk Koopmans. Het was een goed vervolg het tot dan toe zo succesvolle bekererloop van RKC. Willem II werd in de eerste ronde overtuigend aan de kant gezet (3-0) en vervolgens moest Harkemase Boys eraan geloven (5-0). De gelijkmaker bleef echter niet lang uit. Kemper kopte na een corner achterwaarts op de paal, en via sluitpost Issam El Maach viel-ie binnen.

 En met een wrang gevoel moest RKC de kleedkamer opzoeken, want een doelpunt van Thomas Verheydt kon niet uitblijven. De spits is wedstrijd na wedstrijd niet te stoppen en ook nu vond hij het net, na een gevaarlijk indraaiende vrije trap van Sem Steijn. Even daarvoor leek de thuisploeg een penalty te zijn ontnomen, maar een VAR ontbrak in het Mandemakers Stadion.

 Verlenging nodig

 RKC ging in de achtervolging en kwam met kansen van Finn Stokkers en Kuijpers in de buurt. De bezoekers verborgen zich op eigen helft, maar waren in de counter gevaarlijk met invaller Eljero Elia, die reden tot klagen had toen hij gesandwiched werd voor hij alleen richting het doel El Maach kon rennen. De voorsprong bleek niet houdbaar: Jens Odgaard schoot met links venijnig raak.

 In reguliere speeltijd kwam niemand meer tot scoren en dus moest er een verlenging aan te pas komen. Odgaard bleek wederom de redder in nood. Ditmaal stoomde hij een stukje op voordat hij met 'chocoladebeen' rechts ook verwoestend in de bovenhoek schoot. Na een misverstand in de Haagse verdediging werkte de Deen de bal nogmaals fenomenaal over Koopmans heen, waardoor penalty's definitief werden voorkomen.

###

"
257;618244;Gabon;Marokko;GAB;MAR;2;2;2022-01-18Z;2021 Afrika Cup, Groepsfase;Daverende stunt Comoren, Hakimi stelt groepswinst Marokko veilig;"Een spectaculaire laatste speelronde in groep C van de Afrika Cup heeft een historische zege van de Comoren op Ghana opgeleverd. El Fardou Ben Nabouhane maakte het eerste doelpunt ooit voor het land op een eindtoernooi, dat uiteindelijk met 2-3 won van Ghana. Achraf Hakimi redde de groepswinst voor Marokko met een fabelachtige vrije trap.

 De Comoren bewaarde het beste voor het laatste groepsduel. De voetbaldwerg speelde na drie minuten een counter op fantastische wijze uit. Nabouhane was het eindstation en schreef historie. Zijn schuiver betekende het eerste doelpunt ooit van de Comoren op een eindtoernooi. Twintig minuten later kreeg Ghana nog een tik te verwerken. Routinier André Ayew werd van het veld gestuurd nadat hij te hard door ging op Comoren-doelman Salim Ben Boina.

 Na een uur spelen bracht Ahmed Mogni de Comoren nog dichter bij een stunt door de score te verdubbelen. De Comoren kwamen twee minuten later alweer terug op aarde: Richmond Boakye maakte de aansluitingstreffer voor Ghana. Het gaf de Ghanezen nieuwe energie. Alexander Djiku zorgde in de 74ste minuut zelfs voor de gelijkmaker. Maar de Comoren gaven niet op. Mogni werd de held van de van deze historische voetbalavond. De aanvaller van Annecy FC tikte van dicht bij de 2-3 binnen en maakte stunt van de Comoren compleet.

 Marokko dankt Hakimi 

 De samenvatting van de wedstrijd op de Afrika Cup tussen Gabon en Marokko.

 Marokko begon aan het duel met de wetenschap dat het al zeker was van een plek bij de laatste zestien. Soufyan Amrabat had een basisplaats bij de Leeuwen van de Atlas. Een glijpartij van Soufiane Chakla leidde een vroege achterstand in voor Marokko. Jim Allevinah profiteerde en schoof de bal beheerst onder Munir El Kajoui door.

 Een kwartier voor het einde kwam Marokko langszij. Soufiane Boufal faalde niet vanaf elf meter. De rake strafschop van de Angers SCO bleek het startsein voor een spectaculaire slotfase. Een eigen doelpunt van Nayef Aguerd bracht Gabon in de 81ste minuut opnieuw aan de leiding. Gabon kon de groepswinst al ruiken, maar daar stak PSG-rechtsback Hakimi een stokje voor. Hij eiste drie minuten later een vrije trap en schoot ‘m op schitterende wijze achter Gabon-keeper Jean-Noël Amonome. Zo redde de sterspeler van Marokko een punt én de groepswinst.

###

"
258;618245;Zimbabwe;Guinea;ZIM;GUI;2;1;2022-01-18Z;2021 Afrika Cup, Groepsfase;Guinee door ondanks verlies, Senegal stelt teleur tegen Malawi;"Zimbabwe kan met een opgeheven hoofd de Afrika Cup verlaten. De nummer vier van Groep B won met 2-1 van Guinee. Titelfavoriet én koploper van de groep, Senegal, kwam niet verder dan een doelpuntloos gelijkspel tegen Malawi. Senegal pakt de groepwinst, op basis van het doelsaldo gaat ook Guinee door. Malawi loert nog op een plek voor de volgende als een van de beste nummers drie van de groepsfase.

 Zimbabwe kon onbevangen het duel in gaan als nummer laatst van de groep met nul punten. De Zimbabwanen hadden echter nog wel één wildcard om door te gaan naar de volgende ronde. Voorwaarde was een grote score tegen Guinee én een overwinning van Senegal op Malawi. Zimbabwe begon aan de wedstrijd met een doelsaldo van -2.

 De ervaren Knowledge Musona bracht de negatieve balans terug tot -1. De sterspeler van Zimbabwe torende in de 26e minuut boven iedereen uit en kopte uiterst gedecideerd raak in de linker benedenhoek. Kudakwashe Mahachi blies de Zimbabwaanse droom nog wat meer leven in door in de 43ste minuut de 2-0 het bord te zetten. Een ogenschijnlijk houdbaar schot gaf Zimbabwe op slag van rust een nog grotere voorsprong.

 Het negatieve doelsaldo was weggewerkt, maar de hoop op een stunt vervloog al snel na de rust. Liverpool-ster Naby Keita nam zijn Guinee bij de hand en toonde zijn klasse. De motor op het Guinese middenveld kwam vanaf de rechterkant naar binnen en haalde met links verwoestend uit: 1-2. De droom van Zimbabwe definitief aan gruzelementen.

 Een stormloop op het doel van Zimbabwe leverde geen doelpunt meer op voor Guinee, waardoor

 Senegal bijna kopje onder

 De samenvatting van de wedstrijd op de Afrika Cup tussen Malawi en Senegal.

 Senegal werd bijna gelogenstraft voor de apathische houding in het duel met Malawi. De kwaliteit van de ploeg van Aliou Cissé werd zelden zichtbaar. Sadio Mané, op wie de hoop van de natie is gevestigd, had in de zevende minuut Senegal al op voorsprong kunnen brengen, maar stifte de bal over het doel. Senegal nam het initiatief, maar maakte weinig aanspraak op de voorsprong.

 In de tweede helft kwam er wat meer vuur in de wedstrijd. Kalidou Koulibaly ging mee naar voren bij een vrije trap en duwde de bal met zijn schouder richting het doel. De Malawische doelwachter Charles Tom had een katachtige reflex in huis op de poging van de Napoli-verdediger. Tom had eveneens een antwoord op een gevaarlijk indraaiende vrije trap van Idrissa Gueye.

 Het tempo ging omhoog en Malawi werd verder teruggedrukt. Senegal kreeg echter bijna het deksel op de neus toen Blaise Yuven Ngwa in de 74e minuut naar de stip wees. Gabadinho Mhango ging naar de grond in het strafschopgebied. Na tussenkomt van de VAR draaide Ngwa zijn beslissing terug en bleef het 0-0.

 Voor Malawi zat er niet meer in het vat, terwijl Senegal het welletjes vond. Het duel eindigde zoals die begon: 0-0. Daar was Senegal het contentst mee, want het land van Mane en Koulibaly is de winnaar van groep B. Malawi moet hopen op een plek op de volgende ronde als een van de beste nummers drie.

###

"
259;618249;Algerije;Equatoriaal-Guinea;ALG;EQG;0;1;2022-01-16Z;2021 Afrika Cup, Groepsfase;Equatoriaal-Guinea stunt met zege op titelverdediger Algerije;"Equatoriaal-Guinea heeft verrassend weten te winnen van titelhouder Algerije: 1-0. Het doelpunt in Douala viel in de 70e minuut en kwam op naam van Esteban Obiang.

 Door deze overwinning komt Equatoriaal-Guinea op de tweede plaats in groep E. Ivoorkust leidt met 4 punten, Sierra Leone bekleedt plek drie met 2 punten en Algerije staat laatste met één mager puntje. Tijdens de laatste speelronde in deze poule komt Ivoorkust donderdag uit tegen Algerije en neemt Sierra Leone het op tegen Equatoriaal-Guinea.

 In dit artikel is informatie van het ANP gebruikt

###

"
260;618236;Gambia;Mali;GAM;MLI;1;1;2022-01-16Z;2021 Afrika Cup, Groepsfase;Gambia en Mali houden elkaar in evenwicht, Tunesië maakt gehakt van Mauritanië;"Gambia en Mali zijn zondagmiddag niet tot een winnaar gekomen op de Afrika Cup. Het groepsduel eindigde in 1-1 nadat beide landen trefzeker waren vanaf de strafschopstip.

 In de eerste helft was Mali de bovenliggende partij. Het land bepaalde het spel en kwam tot de meeste kansen. Echter leverde dit nog geen doelpunten op. Gambia kwam een stuk minder bij de goal van de tegenstander, maar werd wel een aantal keer gevaarlijk vanuit vrije trappen. Zo schoot Musa Barrow op de lat en vond Ablie Jallow later in de eerste helft de paal.

 Gambia hield ook in de tweede helft knap stand. Een kwartier voor tijd leek het wel de verkeerde kant op te gaan. Mali kreeg na tussenkomst van de VAR een makkelijk gegeven strafschop en deze werd benut door Ibrahima Koné. Zo leek hij Mali voor de tweede wedstrijd op rij vanaf de stip naar een overwinning te schieten. Niets bleek minder waar, want ook Gambia kreeg later na een blik van de VAR een penalty. Deze werd in de negentigste minuut benut door Musa Barrow. Beide landen hielden zo een punt over aan de tweede groepswedstrijd.

 Allebei aan kop

 De teams gingen de wedstrijd beiden in met drie punten. Gambia was in de eerste groepswedstrijd namelijk met 0-1 te sterk voor Mauritanië en Mali versloeg Tunesië met dezelfde cijfers. Door het gelijke spel van vandaag leiden beide landen nu dus met vier punten in groep F.

 Tunesië veel te sterk voor Mauritanië

 De samenvatting van de wedstrijd in de Afrika Cup tussen Tunesië en Mauritanië.

 Tunesië volgt met 3 punten nadat de ploeg zondag met duidelijke cijfers Mauritanië klopte: 4-0. Na tien minuten leidden de Tunesiërs al met 2-0 door doelpunten van Hamza Mathlouthi en Wahbi Khazri. Die laatste maakte er na ruim een uur 3-0 van, niet veel later gevolgd door de 4-0 van Seifeddine Jaziri. Invaller Youssef Msakni miste namens Tunesië in de slotfase nog een strafschop.

 In dit artikel is informatie van het ANP gebruikt

###

"
261;618251;Ivoorkust;Sierra Leone;IVO;SLE;2;2;2022-01-16Z;2021 Afrika Cup, Groepsfase;Bizarre blunder kost Haller en Sangaré overwinning op Sierra Leone;"Ivoorkust heeft bij de Afrika Cup in Kameroen de overwinning laten liggen in de tweede groepswedstrijd tegen Sierra Leone. De ploeg van de basisspelers Ibrahim Sangaré (PSV) en Sébastien Haller (Ajax) moest in Douala genoegen moeten nemen met 2-2. Eerder was Ivoorkust met 1-0 te sterk voor Equatoriaal-Guinea.

 Haller trefzeker

 Haller bracht de openingstreffer op zijn naam. Hij haalde in de 25e minuut doeltreffend uit (1-0). Een klein kwartier eerder had ploeggenoot Franck Kessié nog een strafschop gemist. Doelman Mohamed Kamara keerde de penalty van de middenvelder van AC Milan op fraaie wijze.

 Na de rust kwam Sierra Leone, dat duidelijk de mindere was van het soms gemakzuchtige Ivoorkust, verrassend terug in de wedstrijd. Musa Noah Kamara knalde in de 55e minuut hard raak (1-1). Tien minuten later kwam Ivoorkust dankzij een diagonaal schot van Nicolas Pépé in de verre hoek opnieuw op voorsprong (2-1). Kort daarna gingen Haller en Sangaré naar de kant.

 Bizarre blunder

 Bij Sierra Leone viel Issa Kallon (SC Cambuur) in. Ivoorkust verzuimde in de slotfase nog meerdere grote kansen te benutten. In de extra tijd viel de sensationele gelijkmaker. Doelman Badra Ali Sangaré ging zwaar in de fout waarna Alhaji Kamara van dichtbij tot scoren kon komen: 2-2.

 Sangaré raakte bij zijn vreemde manoeuvre, waarbij hij hard in aanraking kwam met het veld en de bal losliet, geblesseerd en moest per brancard het veld verlaten. Aanvoerder Serge Aurier, een verdediger, maakte als gelegenheidskeeper de wedstrijd vol.

 Ivoorkust koploper

 Met 4 punten leidt Ivoorkust nog wel in groep E. Sierra Leone heeft 2 punten en kan zich ook nog plaatsen voor de achtste finales.

 In dit artikel is informatie van het ANP gebruikt

###

"
262;611782;PEC Zwolle Vrouwen;FC Twente Vrouwen;PEC;TWE;1;4;2022-01-16Z;2021-22 Vrouwen Eredivisie, Regulier seizoen;Twente Vrouwen wint na spectaculaire 3 goals in 106 seconden;"Na de meest doelpuntrijke openingsfase ooit in de eerste vijf minuten van de Pure Energie Eredivisie Vrouwen was het FC Twente dat het duel naar zich toe trok. Door twee eigen goals in de tweede helft werd het uiteindelijk 1-4 in het voordeel van de ploeg uit Enschede.

 Met 2 minuten en 43 seconden op de klok was het de als centrale verdedigster opgestelde Suzanne Giesen die een hoekschop tegen de touwen kopte. Precies een minuut stond Twente vervolgens op voorsprong want Tess van Bentem brak door de Tukkerse verdediging en vond Evi Maatman met haar voorzet: 1-1. Toen de klok 4 minuten en 29 seconden telde, stond het 1-2 nadat Renate Jansen een voorzet van Anna-Lena Stolze met een mooie lob binnenschoot. In 106 seconden drie doelpunten. Zelden is het überhaupt vertoond in het voetbal.

 En dat terwijl het afgelopen week amper over voetbal ging bij zowel PEC Zwolle als FC Twente. PEC Zwolle-coach Joran Pot gaat Zwolle na 3 jaar verlaten en heeft gespreken met andere clubs in de Pure Energie Eredivisie Vrouwen. Voor Robert de Pauw geldt hetzelde. De coach die bij FC Twente bezig is aan een aardig seizoen na het landskampioenschap van vorig jaar zal vertrekken bij de recordkampioen.

 Lang duurde het na rust niet voordat Twente zijn derde treffer op het scorebord had. Alhoewel, het was Moon Pondes die een hoekschop van de linkerkant in eigen doel sloeg: 1-3. Geen fijn begin voor de doelvrouw van de Zwollenaren, die aansluiting bij de top definitief uit hun hoofd kunnen zetten na het verlies op eigen bodem. Daar leek een eigen doelpunt bij te komen. Kerstin Casparij dribbelde het veld over en schoot in de zestien richting het Zwolse doel, waar verdedigster Moïsa van Koot een been tegen de bal zette waardoor deze in het doel verdween: 1-4. Het was niet helemaal zeker of de arbiter het als een goal voor Casparije of Van Koot had genoteerd.

 Na 7 goals in de laatste 4 wedstrijden van Twente was er voor het eerst sinds begin november geen doelpunt voor topscorer Fenna Kalma. Bij nog een treffer evenaart ze haar seizoensrecord van 21 doelpunten in een seizoen. Slechts twee keer eerder kwam ze dit seizoen niet tot scoren. Door de winst staat FC Twente Vrouwen op een punt van koploper Ajax. PEC Zwolle haakt definitief af in de strijd om de plekken bij de eerste vier. Het gat op Feyenoord is vijf punten.

 Samenvatting PEC Zwolle Vrouwen - FC Twente Vrouwen, een wedstrijd gespeeld in de Pure Energie Eredivisie Vrouwen

###

"
263;618253;Nigeria;Soedan;NGA;SDN;3;1;2022-01-15Z;2021 Afrika Cup, Groepsfase;Nigeria blijft foutloos, Salah schenkt Egypte belangrijke zege;"Nigeria heeft zich zaterdag verzekerd van een ticket voor de knock-outfase van de Afrika Cup. De Nigerianen wonnen eenvoudig met 3-1 van Soedan.

 Al na drie minuten opende Nigeria de score via Samuel Chukqueze, waarna Taiwo Awoniyi uit de kluts de score verdubbelde vlak voor het einde van de eerste helft. Soedan kwam er nauwelijks uit.

 Direct na rust was het weer raak voor Nigeria. Moses Simon tekende voor het derde doelpunt van de avond. Twintig minuten voor tijd zorgde Walieldin Khidir nog wel voor een eretreffer. Vanaf elf meter – de bal ging op de stip op advies van de VAR na een overtreding in het zestienmetergebied – schoot Khidir de bal tegen de touwen.

 Met zes punten uit twee duels gaat Nigeria aan kop in Groep D en kwalificeert het zich dus voor de play-offs.

 Salah goudhaantje

 Egypte mag nog altijd hopen op een plek in de achtste finales. Op zaterdag werd er met minimale cijfers gewonnen van Guinee-Bissau. Mohamed Salah was met zijn treffer in de 69e minuut enorm belangrijk voor zijn ploeg.

 Dankzij de moeizame 1-0 overwinning bezet Egypte nu plaats twee in de poule van Nigeria. Egypte heeft nu drie punten, terwijl Guinee-Bissau en Soedan ieder een punt hebben.

###

"
264;603990;ADO Den Haag;TOP Oss;ADO;TOP;2;0;;2021-22 Keuken Kampioen Divisie;;
265;605821;Manchester City;Chelsea;MNC;CHE;1;0;2022-01-15Z;2021-22 English Premier League;Manchester City neemt voorschot op titel met zege op Chelsea;"Een achterstand van tien punten leek al nauwelijks meer te overbruggen, maar door de overwinning van Manchester City op Chelsea heeft de ploeg van Pep Guardiola een voorschot genomen op de titel in de Premier League. Een schitterende treffer van Kevin de Bruyne was voldoende voor een 1-0 zege. De voorsprong van City op Chelsea is nu opgelopen tot 13 punten.

 Chelsea was tegen een stormend Manchester City veroordeeld tot tegenhouden. City deelde de lakens uit, maar wist het veldoverwicht niet uit te drukken in de score. Dat gebeurde pas na rust.

 De Bruyne brak in de 70ste minuut de ban. De Belgische middenvelder zocht naar ruimte om uit te halen en vond die ook. Met een geplaatst schot in de benedenhoek liet hij Thibaut Courtois kansloos. Het doelpunt viel op het moment dat Chelsea verse krachten inbracht om iets te forceren. Na de achterstand gooiden de Londenaren de schroom van zich af. In een hoog tempo werd de aanval richting het vijandelijke doel gezocht. Het leidde niet tot scoringskansen voor de nummer twee van de Premier League.

 City hield stand en ziet Chelsea, met een achterstand van maar liefst 13 punten, in de mist verdwijnen. Liverpool heeft 14 punten minder dan de koploper, maar moet nog wel twee wedstrijden inhalen.

###

"
266;618255;Marokko;Comoren;MAR;COM;2;0;2022-01-14Z;2021 Afrika Cup, Groepsfase;Marokko door naar knock-outfase Afrika Cup, Ghana loopt opnieuw averij op;"Marokko heeft zich vrijdag geplaatst voor de knock-outfase van de Afrika Cup. Marokko won na een moeizame wedstrijd van de Comoren: 2-0.

 Selim Amallah bracht zijn ploeg al vroeg in de wedstrijd op voorsprong. Na een kwartier kreeg Amallah uit een rebound de bal voor zijn voeten en schoot hij vervolgens van dichtbij raak.

 Marokko kreeg vervolgens genoeg kansen om de marge te vergroten, maar daar slaagde de ploeg lange tijd niet in. Youssef En Nesyri zag zijn strafschop ook nog gestopt worden door Salim Ben Boina, nadat de keeper van de Comoren een overtreding had gemaakt op invaller Zakaria Aboukhlal.

 Diezelfde Anoukhlal besliste uiteindelijk de wedstrijd zelf in de blessuretijd. Zijn treffer werd na overleg met de VAR goedgekeurd.

 Met Tarik Tissoudali, oud-speler van onder andere De Graafschap en VVV, en oud-Feyenoorder Sofyan Amrabat in de basis begon Marokko aan de tweede wedstrijd van het toernooi.

 Marokko boekte maandag al een knappe zege op Ghana (1-0) en is dus door naar de volgende ronde van Afrikaanse toernooi.

 Sofyan Amrabat over het behalen van de achtste finales Afrika Cup.

 Ghana loopt opnieuw averij op

 Ghana is er ook niet in geslaagd om zijn tweede wedstrijd op de Afrika Cup te winnen. De ploeg kreeg een late gelijkmaker te verwerken, nadat Andre Ayew al na 18 minuten de score had geopend. De 32-jarige aanvaller schoot met een hard schot van net buiten het zestienmetergebied raak.

 Maar twee minuten voor tijd ging het alsnog mis voor Ghana. Jim Allevinah maakte in de 88e minuut de gelijkmaker voor Gabon, waar Arsenal-aanvaller Pierre-Emerick Aubameyang ontbrak. Bij een medisch onderzoek na zijn coronabesmetting is een hartafwijking aan het licht gebracht.

 Gabon bezet nu de tweede plaats in de poule van Marokko. Ghana volgt met een achterstand van drie punten op Gabon.

###

"
267;618235;Senegal;Guinea;SEN;GUI;0;0;2022-01-14Z;2021 Afrika Cup, Groepsfase;Senegal en Guinee doelpuntloos, Malawi boekt eerste zege;"Titelfavoriet Senegal nam het vrijdagmiddag op tegen Guinee in de tweede speelronde in de strijd om de Afrika Cup. Beide landen wonnen hun eerste duel in Groep B. Senegal versloeg met zeer veel moeite Zimbabwe. Pas in de zevende minuut van de extra tijd benutte Liverpool-sterspeler Sadio Mané een strafschop. Guinee wist ook zijn eerste groepsduel te winnen. Linkervleugelverdediger Issiaga Sylla maakte tegen Malawi het enige doelpunt en werd zo de matchwinner.

 Bij Senegal één wijziging ten opzichte van het duel met Zimbabwe. PSG-middenvelder Idrissa Gueye testte positief op corona en ontbrak daardoor in de selectie. Hij werd op het middenveld vervangen door Mamadou Loum van Deportivo Alaves. Bij Guinee keerde Morgan Guilavogui terug in de selectie. De aanvaller van Paris FC kreeg meteen een basisplaats en creëerde de enige kans van de eerste helft, waar verder vrijwel niets in gebeurde.

 In het tweede bedrijf bleef het spelbeeld onveranderd. Twee ploegen die wilde aanvallen maar beducht waren op de counter van de tegenstander. De grootste kans was voor Senegal. Tien minuten na rust legde Saliou Ciss de bal op het hoofd van Abdou Diallo; de linksback van Paris Saint-Germain kopte op de lat. Beide ploegen probeerde toch nog een overwinning uit het vuur te slepen maar kwamen niet tot scoren. Daarmee werd het het derde duel in de huidige Afrika Cup-editie die in 0-0 eindigde.

 Eerste zege Malawi

 Malawi heeft een achterstand weten om te buigen in een nipte overwinning. Tegen Zimbabwe werd er nipt met 2-1 gewonnen. Het is de eerste zege van Malawi dit toernooi.

 Ishmael Wadi bracht zijn ploeg in de 38e minuut op voorsprong, maar vijf minuten later stond het alweer gelijk dankzij een treffer van Gabadinho Mhango. Mhango groeide in de tweede helft uit tot de man van de wedstrijd met zijn tweede treffer van de avond.

 Daardoor bezet Malawi nu de derde plaats in Groep B met drie punten. Zimbabwe wacht nog altijd op zijn eerste zege van het toernooi.

 De samenvatting van de wedstrijd in de Afrika Cup tussen Malawi en Zimbabwe

###

"
268;618257;Kaapverdië;Burkina Faso;CPV;BKA;0;1;2022-01-13Z;2021 Afrika Cup, Groepsfase;Burkina Faso wint van Kaapverdië na knappe goal Ajax-huurling Bande;"Kaapverdië met Rotterdammers Jeffry Fortes, Garry Rodrigues en Jamiro Monteiro als basisklanten speelde vanavond tegen het Burkina Faso van ex-Ajacied Bertrand Traoré. Het was voor beide landen hun tweede duel in de groepsfase van de Afrika Cup. Kaapverdië won het eerste duel met 1-0 van Ethopië. Burkina Faso verloor met 2-1 van gastland Kameroen. Bij winst zetten de Kaapverdianen een reuze stap richting de knock-out fase, Burkina Faso heeft een resultaat nodig om zicht te houden op de achtste finales.

 Beide ploegen begonnen aanvallend aan de wedstrijd. Het was Burkina Faso die het betere van het spel had. Vijf minuten voor rust was daar dan eindelijk de voorsprong voor Burkina Faso. Na een mooie voorzet van Issa Kabore sloeg ex-Ajacied Hassane Bande de bal met zijn borst achter doelman Vozinha.

 In het tweede bedrijf ging Kaapverdië op zoek naar de gelijkmaker. Het zocht veelvuldig de aanval maar kwam niet verder dan een aantal kleine kansjes. De Blauwe Haaien blijven hierdoor op drie punten steken in groep A.

###

"
269;618258;Kameroen;Ethiopië;KAM;ETH;4;1;2022-01-13Z;2021 Afrika Cup, Groepsfase;Kameroen naar volgende ronde na doelpuntrijke zege op Ethiopië;"In het tweede groepsduel in de strijd om de Afrika Cup heeft Kameroen met 4-1 gewonnen van Ethiopië. De Ontembare Leeuwen kwamen vroeg in de wedstrijd op achterstand, maar liepen via Toko Ekambi en Aboubakar uit naar een ruime zege.

 Het was Ethiopië dat uit de startblokken vloog in Yaoundé, de hoofdstad van Kameroen. Al in de vierde minuut was doelman Andre Onana kansloos op een inzet van dichtbij van Dawa Hotessa, 1-0. Lang kon de ploeg van bondscoach Abate niet genieten van de voorsprong. Vier minuten later was het alweer raak aan de andere kant. Een voorzet van Collins Fai werd bij de tweede paal binnengekopt door Karl Toko Ekambi. De aanvaller van het Franse Lyon bracht zo het thuisland in extase.

 In een vermakelijk eerste helft deed het aanvallend ingestelde Ethiopië niet veel onder van Kameroen. De bezoekers waren gevaarlijk op de counter en kregen een aantal goede mogelijkheden. Doelpuntenmaker Hotessa had zijn tweede moeten maken maar Ajax-doelman Onana redde uitstekend.

 Naarmate de eerste helft vorderde werd het gastland sterker. Dat betaalde zich vlak na de rust ook uit in de score. Aanvoerder Vincent Aboubakar miste eerst nog dé kans op de 2-1 maar faalde twee minuten later niet. Op een voorzet van Collins Fai kopte de 29-jarige spits raak.

 Ethiopië was het daarna helemaal kwijt. De eerst volgende aanval van het gastland leverde namelijk gelijk weer een doelpunt op. Een simpele steekbal van Choupo-Moting werd teruggetrokken door Moumi Ngamaleu waarna Aboubakar wederom op de goede plek stond. De aanvoerder van de Ontembare Leeuwen maakte zo alweer zijn vierde goal van dit toernooi en zette zijn land op een 3-1 voorsprong.

 Kameroen, dat in het openingsduel met 2-1 won van Burkina Faso, was in de tweede helft veel sterker dan Ethiopië. Na een steekbal van Hongla maakte ook Toko Ekambi zijn tweede van de avond. De 29-jarige aanvaller van Lyon kapte twee verdedigers uit en schoot simpel raak in de korte hoek.

 Kameroen is door twee zeges al zeker van de volgende ronde.

###

"
270;618259;Equatoriaal-Guinea;Ivoorkust;EQG;IVO;0;1;2022-01-12Z;2021 Afrika Cup, Groepsfase;Ivoorkust met geluk langs dapper Equatoriaal-Guinea;"Ivoorkust is met een kleine zege op Equatoriaal-Guinea aan de Afrika Cup begonnen. De underdog maakte het de ploeg van Sébastian Haller en Ibrahim Sangaré zeker niet makkelijk, maar een heerlijke uithaal van aanvoerder Max Gradel was uiteindelijk genoeg voor de winst: 1-0.

 Perfecte start

 De zege kon Ivoorkust wel gebruiken, want het elftal stak in matige vorm na de vroege uitschakeling in de WK-kwalificiatie. Haller is sinds hij in 2020 toch nog voor de Olifanten koos op schot voor zijn land en vandaag speelde hij met de man die in de Eredivisie zijn rivaal is: Sangaré. Ajax en PSV treffen elkaar 23 januari, maar mocht Ivoorkust de knock-outfase bereiken, dan moeten de internationals de topper aan zich voorbij laten gaan. Eindhoven zal halverwege de eerste helft het hart hebben vastgehouden na een aanslag op de enkels van Sangaré, maar de middenvelder kon verder.

 Even daarvoor was de wedstrijd al op heerlijke wijze opengebroken door Max Gradel, die er ook bij was toen de tweevoudig winnaar er met een gouden generatie in 2015 voor het laatst met de hoofdprijs vandoor ging. De ervaren aanvaller haalde van afstand verwoestend uit. Zonder de op doping betrapte keeper Sylvain Gbohouo en op de bank Wilfried Zaha, die regelmatig hoge ogen gooit in de Premier League bij Crystal Palace, lieten de Olifanten hun tegenstander niet kansloos. Sterker nog: In de eerste helft deed Equatoriaal-Guinea zes doelpogingen, Ivoorkust slechts één.

 Ivoorkust onder druk

 Haller, de topscorer van de Champions League en de Nederlandse competitie, werd maar moeilijk gevonden en leidde regelmatig ongelukkig balverlies in. Equatoriaal-Guinea, het Centraal-Afrikaanse staatje dat over zestien spelers uit de Spaanse competitie kon beschikken, bleef grote kansen missen. Vooral aanvoerder Emilio Nsue kon zijn ploeg in het zadel helpen, maar hij stuitte één op één op keeper Badra Ali Sangaré. Arsenal-aanaller Nicolas Pépé had de wedstrijd aan de andere kant in het slot moeten gooien, maar liet dat tot twee keer toe na.

 Ivoorkust staat bovenaan in poule E, nadat titelhouder Algerije op een teleurstellend gelijkspel bleef steken tegen Sierra Leone.

###

"
271;618260;Mauritanië;Gambia;MAU;GAM;0;1;2022-01-12Z;2021 Afrika Cup, Groepsfase;Gambia debuteert met zege op Mauritanië op Afrika Cup;"Gambia heeft het in de allereerste wedstrijd ooit op de Afrika Cup tot een zege geschopt. In een verlaat duel werd Mauritanië opzij gezet en zoals wel vaker dit toernooi was één doelpunt genoeg voor de overwinning: 1-0. De debutant gaat in de poule aan kop met Mali, dat in een opmerkelijk duel van Tunesië won.

 Chaos zet zich voort
Het is geen saaie dag op de Afrika Cup. Na de rel rondom het te vroeg affluiten van de scheidsrechter bij het duel van de groepsgenoten, moest dit affiche drie kwartier worden uitgesteld. Toen de landen uiteindelijk klaar stonden voor de volksliederen, startte de organisatie meerdere malen het verkeerde volkslied van Mauritanië in. Het West-Afrikaanse land kreeg de boodschap om a capalla te zingen, maar dat kwam niet aan bij de spelers. Mauritanië moest het doen met een applausje van het publiek, terwijl de tegenstanders vervolgens wel uit volle borst mee konden zingen.

 Wellicht een extra steuntje in de rug voor de nummer 150 van de FIFA-Wereldranglijst, het laagst geklasseerde land van het toernooi. Al na negen minuten schoot Abdoulie Jallow zichzelf op heerlijke wijze de geschiedenisboeken in, door de eerste goal ooit te maken op de Afrika Cup voor Gambia. De 23-jarige aanvaller poeierde van buiten het zestienmetergebied raak. Aardig combinatiespel van Mauritanië leverde wat kansjes op, maar in het eerste helft bleef het bij één doelpunt.

 Eerste overwinning
Gambia kwam met hernieuwde energie uit de kleedkamer en de centrale verdediger Omar Colley verzaakte het om vrij in te koppen. De West-Afrikaanse derby werd gestabiliseerd, tot de slotfase. Mauritanië stuurde iedereen naar voren, waarna de keeper in de counter een tweede tegentreffer voorkwam toen er drie Gambianen op hem afstormden.

 Zo debuteert Gambia uitstekend op de Afrika Cup. Het land gaat nu samen op kop met Mali, dat in poule F met dezelfde cijfers een overwinning boekte op Tunesië.

###

"
272;618234;Tunesië;Mali;TUN;MLI;0;1;2022-01-12Z;2021 Afrika Cup, Groepsfase;Chaos in Afrika Cup: Mali wint van Tunesië na te vroeg afgefloten duel;"In de strijd om de Afrika Cup heeft Mali met 1-0 gewonnen van Tunesië. De Adelaars, zoals de bijnaam van de Malinese voetbalploeg luidt, kwamen vlak na rust op voorsprong via een benutte penalty van Ibrahima Kone. De scheidsrechter van dienst, Janny Sikazwe uit Zimbabwe, baarde opzien door tweemaal te vroeg af te fluiten.

 In Limbe wisten de Adelaars van Carthago, zoals de ploeg van Tunesië wordt aangeduid, niet te imponeren. In de kustplaats van Kameroen creëerden beide ploegen eigenlijk nauwelijks kansen. Tien minuten voor rust was pas het eerste echte kansje te noteren voor Mali. Adama Traore, aanvaller van Sherif Tiraspol, kon de bal net niet op doel koppen. Vanaf dat moment kwam Mali wel beter in de wedstrijd. Vijf minuten later schoot middenvelder Massadio Haidara nog net naast.

 Na rust wist Mali de goede periode van voor de rust door te zetten. Tunesiër Skhiri kreeg de bal ongelukkig op zijn hand maar scheidsrechter Sikazwe wees onverbiddelijk naar de stip. Ibrahima Kone, aanvaller van de Noorse ploeg Sarspborg, faalde niet vanaf elf meter.

 De wedstrijd werd aantrekkelijker en ook de spelers van Tunesië wisten de schroom van zich af te gooien. Zo kreeg Skhiri met een kopbal dé kans om zijn fout goed te maken, zijn poging vloog echter net naast. Heel Tunesië dacht een kwartier voor tijd ook aan een penalty. Na een handsbal van Mali ging de bal na ingrijpen van de VAR voor de tweede keer in de wedstrijd op de stip. Mali-doelman Mounkoro werd de held van de van de middag en keerde de inzet van aanvoerder Khazri.

 In de laatste vijf minuten greep scheidsrechter Sikazwe de aandacht. Zo floot hij vijf minuten voor het einde al voor de wedstrijd. Herstelde deze fout wel door te laten doorvoetballen, toonde vervolgens invaller El Bilal Toure een rode kaart voor een lichte overtreding en floot daarna alsnog, ondanks blessurebehandelingen, wissels en VAR-ingrepen, na precies 90 minuten voor het einde van de wedstrijd. Bondscoach van Tunesië Mondher Kebaier was woest maar verloor wel met zijn ploeg. Scheidsrechter Sikazwe verliet onder begeleiding van enkele stewards het veld.

 Het besluit van de scheidsrechter zorgde voor een storm van kritiek. Ruim een half uur na het veelbesproken fluitsignaal kwamen de spelers van Mali nog even het veld op, die van Tunesië bleven achter in de kleedkamer. Daarop was toch echt het einde van de wedstrijd een feit.

 Janny Sikazwe kwam eerder al negatief in het nieuws. De scheidsrechter werd in 2018 geschorst wegens beschuldigingen van corruptie. De Afrikaansevoetbalbond CAF schorste Sikazwe op verdenking van corruptie na de manier waarop hij de Afrikaanse Champions League-wedstrijd tussen Esperance en Primiero Agosto had afgehandeld. Esperance versloeg Rades met 4-2, maar Sikazwe kende hen een controversiële penalty toe. De schorsing werd in november 2018 ingevoerd, maar in januari 2019 door de FIFA weer opgeheven. Sikazwe leidde daarvoor twee wedstrijden op het WK 2018; België - Panama en Japan - Polen

###

"
273;618261;Soedan;Guinee-Bissau;SDN;GNB;0;0;2022-01-11Z;2021 Afrika Cup, Groepsfase;Guinee-Bissau komt ondanks enorme kansen niet tot scoren tegen Soedan;"Soedan en Guinee-Bissau zijn in hun eerste duel op de Afrika Cup niet tot doelpunten gekomen. Door het gelijkspel gaat Nigeria alleen op kop in poule D na de overwinning op Egypte. Een tam duel eindigde met een spektaculaire slotfase, waarin Guinee-Bissau de punten had moeten pakken, maar ook een strafschop ging er niet in: 0-0.

 Soedan onder druk

 Doelpunten vallen nog niet als rijpe appelen in het toernooi tot dusver. In acht van van de negen confrontaties viel er maximaal één goal. Soedan, dat zich ten koste van Zuid-Afrika had gekwalificeerd, had de vijf wedstrijden hiervoor ook al niet gescoord, waardoor Guinee-Bissau favoriet was. Ook op basis van de laatste confrontatie, die vorig jaar met 4-2 gewonnen werd, ondanks een enorm verschil in inwonersaantallen.

 Veel internationals van Guinee-Bissau komen uit in de Portugese competitie, maar het was nog zoeken in de openingsfase voor de West-Afrikanen. Soedan, met de helft van de basisklanten uitkomend voor Al-Hilal Club in eigen land, zorgde voor de eerste dreiging met een schot van afstand.

 De langste man op het veld, Jo Mendes, mocht aan de andere kant vervolgens vrij inkoppen. De keeper en de paal voorkwamen echter een vroege achterstand voor de Oost-Afrikanen. Toch bleef er enige druk op het doel van Ali Abu-Eshrein (32), die vijf jaar geleden pas bedacht om te gaan voetballen, maar inmiddels niet meer weg te denken is tussen de palen en een hoofdrol speelde deze wedstrijd. Op slag van rust wist de gevaarlijkste man bij Soedan, Mohammed Abdelrahman, bijna de score te openen met een afstandsschot.

 Spektakel in slotfase

 De laatste keer dat Soedan de nul had gehouden in de Afrika Cup was 52 jaar geleden, toen won het als gastland in de finale met 1-0 van Ghana, wat de enige titel betekende. Nu leek het weer tot een tegendoelpunt te komen, toen Abu-Eshrein de doorgebroken invaller Steve Ambri neerhaalde in de zestien. Dé man van Guinee-Bissau, Pelé (AS Monaco), mistte de penalty, en ook de meerdere rebounds gingen er via de lat en de paal niet in. Abu-Eshrein graaide even later volledig mis, maar Guinee-Bissau mistte de enorme kansen die volgden, inclusief een vrije kopbal in de laatste minuut.

 In de andere wedstrijd in poule D ging Nigeria er met de drie punten vandoor. Recordwinnaar Egypte kon met sterspeler Mohamed Salah niks forceren. In potentie gaat er slechts één land uit de groep naar huis. De beste vier nummers drie (van de zes) gaan ook naar de achtste finales.

 Woensdag weer een nieuwe lading wedstrijden in de Afrika Cup:
Tunesië - Mali is vanaf 14:00 uur LIVE te zien op ESPN.
Mauritanië - Gambia is vanaf 17:00 uur LIVE te zien op ESPN.
Equatoriaal-Guinea - Ivoorkust is vanaf 20:00 uur LIVE te zien op ESPN.

###

"
274;618262;Nigeria;Egypte;NGA;EGY;1;0;2022-01-11Z;2021 Afrika Cup, Groepsfase;Nigeria in clash der giganten te sterk voor Egypte;"Nigeria is uitstekend aan de Afrika Cup begonnen door mede-gigant Egypte te verslaan. De Super Eagles hielden de sterspeler van de recordwinnnaar, Mohamed Salah, onder bedwang en hadden aan een paar kansen genoeg om de drie punten te pakken: 1-0.

 Super Eagles heersen

 Het was een moeilijke openingsfase voor Egypte, dat hoop had op een betere afloop dan bij de vorige editie in eigen land. De groepsfase was toen appeltje eitje, maar in de eerste knock-out-ronde bleek Zuid-Afrika te sterk. In 2006, 2008 en 2010 pakte het land drie titels op rij, maar nu wil nationale held Mohamed Salah graaf zelf zijn land de titel bezorgen. Hij kreeg in een vrije spitsenrol gelijk vier man op zich. Ook de tegenstander kwam stroperig op gang. Gedoe met de ballen hield het scheidsrechterteam bezig, de een na de ander werd te zacht bevonden. De arbiters legden daarom meerdere keren het spel stil, wat de spelers aangrepen als drinkpauzes in het snikhete Garoua, waar het 35 graden was.

 Het eerste gevaar in de wedstrijd kwam van de Nigeriaanse Moses Simon, die net te veel uitweek en in het zijnet schoot. Aan de andere kant presteerde Mostafa Mohamed hetzelfde. Nigeria, met de in Haarlem geboren William Troost-Ekong als aanvoerder en Sparta Rotterdam-sluitpost Maduka Okoye onder de lat, brak de wedstrijd open. De man op wie de hoop lag, Leicester City-aanvaller Kelechi Iheanacho, kreeg de bal op randje zestien voor de voeten en knalde de Super Eagles op voorsprong.

 Egypte hapert

 De drievoudig winnaar - voor het laatst in 2013 - wilde doorpakken, gooide het tempo omhoog en Taiwo Awoniyi dacht vlak na rust te scoren. De kopbal van de spits, na een knappe voorzet van rechtsback Ola Aina, ketste echter via de lat voor de lijn weg. De snelle buitenspelers en backs bleven opstomen en gevaarlijke voorzetten produceren, terwijl Egypte bijna niet in de vijandige zestien kwam. Eén keer wist Salah in de kleine ruimte een schotje te lossen, maar Okoye stond zijn mannetje. Invaller Chidera Ejuke (ex- SC Heerenveen) kreeg tot tweemaal toe de kans om de voorsprong te verdubbelen, maar hij stuitte in beide gevallen op doelman Mohamed El Shenawi.

 Nigeria leidt nu in poule D, terwijl de andere tegenstanders nog tegen elkaar in actie komen.
Soedan - Guinee-Bissau is vanaf 20:00 uur LIVE te zien op ESPN.

###

"
275;618233;Algerije;Sierra Leone;ALG;SLE;0;0;2022-01-11Z;2021 Afrika Cup, Groepsfase;Titelverdediger Algerije start Afrika Cup met teleurstellend gelijkspel tegen Sierra Leone;"Titelverdediger Algerije is slecht begonnen aan de Afrika Cup. In de eerste groepswedstrijd tegen Sierra Leone speelde het land met 0-0 gelijk.

 Als nummer 29 van de FIFA-wereldranglijst was Algerije duidelijk de favoriet tegen Sierra Leone dat op de 108ste plek van die lijst is terug te vinden. Toch kwamen de Leone Stars brutaal voor de dag, waardoor ze al snel een goede kans kregen. Dit was gelijk een voorbode voor de gehele eerste helft, want ze deden qua kansenverhouding echt niet onder voor de titelverdediger. Sierra Leone creëerde zelfs meer dan Algerije, maar de eerste helft leverde nog geen doelpunten op in het Japoma Stadion.

 Na rust keerde hetzelfde spelbeeld terug. Algerije had de bal en Sierra Leone bleef gevaarlijk. De underdog dacht zelfs even op voorsprong te komen door een goal van Alhaji Kamara, maar zijn treffer werd afgekeurd wegens buitenspel. Djamel Belmadi, bondscoach Algerije, was geheel terecht ontevreden over zijn team en wisselde in de 64ste minuut drie van zijn sterspelers. Zo moesten Islam Slimani, Sofiane Feghouli en Yacine Brahimi alle drie het veld ruimen.

 Dit moest een nieuwe impuls aan het team geven, maar heel veel veranderde er niet. Aan het einde van de wedstrijd was Algerije nog wel een aantal keer dichtbij de verlossende treffer, maar dit had meer te maken met het conditionele verschil tussen de teams. Sierra Leone besloot om alles achterin dicht te gooien. Met succes, want de nummer 108 van de wereldranglijst stapte met een verrassend punt van het veld af.

 Geen Zerrouki en Kallon

 Ramiz Zerrouki kwam vandaag niet in actie voor zijn land Algerije. Er gaan verschillende verhalen rond rondom zijn afwezigheid. Het is daarom nog niet helemaal duidelijk of de middenvelder van FC Twente niet kon spelen vanwege een positieve coronatest of een lichte blessure.

 Aan de kant van Sierra Leone zat Cambuur-aanvaller Issa Kallon op de bank, maar voor hem waren er vandaag ondanks veel afwezigen ook geen speelminuten weggelegd.

 Koplopers poule E

 Door dit gelijke spel gaan Algerije en Sierra Leone voor nu aan de leiding in groep E. Morgen komen de andere twee tegenstanders uit de poule in actie: Ivoorkust en Equatoriaal-Guinnee. Bij Ivoorkust verschijnen mogelijk Ajax-spits Sébastien Haller en PSV-middenvelder Ibrahim Sangaré aan de aftrap. De wedstrijd tegen Equatoriaal-Guinnee is om 20.00 uur live te zien op ESPN.

###

"
276;603999;Jong PSV;Almere City FC;JPS;ALM;5;1;2022-01-10Z;2021-22 Keuken Kampioen Divisie;Jong PSV verslaat Almere City met ruime cijfers;"Jong PSV ontving Almere City op de Herdgang. Het was voor beide ploegen het eerste duel na de winterstop. Bij Almere City maakte trainer Alex Pastoor zijn debuut op de bank in de Keuken Kampioen Divisie.

 Het was aftasten aan het begin van de wedstrijd. Na 20 minuten kwam Jong PSV eigenlijk uit het niets op voorsprong. Simon Colyn kopte raak en liet doelman Agil Etemadi kansloos. Het was niet zomaar een doelpunt voor de ploeg uit Eindhoven. Het was het 500e doelpunt van Jong PSV in het betaald voetbal, een bijzondere mijlpaal. Lang konden ze er niet van genieten, binnen drie minuten was de stand alweer gelijk. Een strakke indraaiende corner werd knap raak gekopt door Jonas Arweiler: 1-1.

 In de 35e minuut kwam Jong PSV opnieuw op voorsprong. Nigel Thomas rondde af na een knappe aanval van de Eindhovenaren: 2-1. Zeven minuten was het weer raak voor de ploeg van Ruud van Nistelrooij. Almere City stond slecht te verdedigen en het was nu Fedde Leysen die uit een vrije trap raak kopte.

 Kansloos Almere City
In minuut 71 gooide uitblinker Bakayoko het duel definitief op slot, hij maakte er 4-1 van voor Jong PSV. Daarna volgde nog drie grote kansen na elkaar voor Almere City. Eerst redde Peersman twee keer. Daarna had Van Leeuwen moeten scoren, maar hij raakte de lat. Het werd nog erger voor Almere. Invaller Priske Flyger zette met zijn doelpunt de eindstand van 5-1 op het scorebord. Genoeg werk aan de winkel dus voor Alex Pastoor, die zo op zeer pijnlijke wijze debuteerde als trainer van Almere City.

 Door deze overwinning klimt Jong PSV naar de tiende plek in de Keuken Kampioen Divisie. Almere City blijft op de negentiende plaats staan.

###

"
277;618264;Marokko;Ghana;MAR;GHA;1;0;2022-01-10Z;2021 Afrika Cup, Groepsfase;Boufal schiet Marokko naar winst in topper tegen Ghana;"Marokko heeft zijn eerste duel in de Afrika Cup gewonnen. In de wedstrijd tegen Ghana werd het 1-0. Het doelpunt werd gemaakt door Sofiane Boufal. Gabon won in dezelfde groep met 1-0 van de Comoren. Marokko en Gabon gaan nu dus samen aan de leiding in Groep C. 

 Matige wedstrijd

 Bondscoach van Marokko, Vahid Halilhodžić had bij de topper in Groep C een plek in de basisplaats ingeruimd voor AZ-speler Zakaria Aboukhlal. De 21-jarige aanvaller begon met spelers als Achraf Hakimi en Romain Saïss om zich heen. N.E.C.-er Souffian El Karouani en oud-Feyenoorder Sofyan Amrabat begonnen op de bank.

 Bij Ghana stonden er ook een aantal bekende namen op het veld. Zo stonden voormalig Ajax-doelwit Kamal Deen Suleymana en Arsenal-middenvelder Thomas Partey in de basis bij de Black Stars.

 Aan goede voetballers geen gebrek, maar toch kwamen de ploegen maar heel moeizaam tot goed voetbal. In de eerste helft werden er veel overtredingen gemaakt en lag het spel heel vaak stil. Dit zorgde ervoor dat beide ploegen eigenlijk nauwelijks tot kansen kwamen.

 Ook in de tweede helft was het spel aan beide kanten erg slordig. Het was daarom wachten tot de 72ste minuut voor de eerste grote kans van de wedstrijd kon worden genoteerd. Joseph Paintsil schoot de bal knap richting de verre hoek maar Marokko-doelman Yassine Bounou, keerde knap.

 Uiteindelijk ging Marokko er met de overwinning vandoor. De bal bleef in de 83ste minuut hangen voor de Ghanese goal en Sofiane Boufal maakte gretig gebruik van de situatie. Hij kreeg de bal wat fortuinlijk voor zijn voeten en schoot goed raak in de verre hoek. Ghana kwam deze klap niet meer te boven en staat dus met lege handen.

 Vrijdag speelt Marokko tegen de Comoren, Ghana neemt het op tegen Gabon.

 Gabon wint door knappe goal

 In dezelfde Groep werd het 1-0 voor Gabon. Zijn wonnen met 1-0 van de Comoren. Aaron Boupendza zorgde met een knappe goal in de zestiende minuut voor de beslissing. Hij kreeg de bal in de diepte aangespeeld en schoot uit een moeilijke hoek, hard raak.

 De samenvatting van de groepswedstrijd in de Afrika Cup tussen De Comoren - Gabon

###

"
278;604000;Jong FC Utrecht;Jong Ajax;JUT;JAJ;0;2;2022-01-10Z;2021-22 Keuken Kampioen Divisie;Jong Ajax wint van Jong FC Utrecht en behoudt lange ongeslagen status;"Jong FC Utrecht en Jong Ajax troffen elkaar maandagavond op Sportpark Zoudenbalch. Jong Utrecht staat vijftiende in de Keuken Kampioen Divisie, Jong Ajax vijfde. Het was voor beide ploegen de eerste wedstrijd na de winterstop.

 Jong Ajax moest het voor het eerst doen zonder topscorer Max de Waal. De 20-jarige spits maakte dermate veel indruk als nummer negen, dat het noodlijdende PEC Zwolle – dat dringend behoefte heeft aan doelpunten – hem op huurbasis heeft overgenomen.

 Beide ploegen creëerden twee kleine kansen in de beginfase van de wedstrijd. Na een kwartier spelen was het raak voor Jong Ajax. Youri Regeer werd aangespeeld in de zestien, leek de bal bij het klaarleggen eerst nog aan zijn tegenstander te verliezen, maar kwam er op inzet toch doorheen en schoof de bal vervolgens rustig in de linkerhoek voor 0-1.

 Na iets meer dan 45 minuten floot de scheidsrechter af. Jong Ajax begon weifelend, herpakte zich snel en scoorde, maar was daarna in aanvallend opzicht vrij onzichtbaar. Jong Utrecht speelde aardig wat zo nu en dan resulteerde in (kleine) kansen. Ruststand was 0-1.

 Jong Ajax beslist duel in blessuretijd
In het tweede bedrijf werd het steeds mistiger in Utrecht. Ondanks de dichte mist was Jong FC Utrecht een aantal keer dichtbij de gelijkmaker. Balk, Maddy en Huizing wisten ondanks goede pogingen het net niet te vinden.

 In de blessuretijd verzekerde Christian Rasmussen de Amsterdammers van de winst. Hij pikte de bal van doelman Gadelaa af, dribbelde hem vervolgens nog tegen de paal aan, maar wist uiteindelijk toch te scoren: 0-2, wedstrijd beslist.

 Door deze overwinning klimt Jong Ajax naar de vierde plek in de Keuken Kampioen Divisie. Jong FC Utrecht blijft op de vijftiende plaats staan.

###

"
279;618232;Senegal;Zimbabwe;SEN;ZIM;1;0;2022-01-10Z;2021 Afrika Cup, Groepsfase;Mané schiet ver buiten blessuretijd Senegal voorbij Zimbabwe;"Senegal is in de allerlaatste seconde van de wedstrijd door het oog van de naald gekropen tegen Zimbabwe. De grote ster van Liverpool, Sadio Mané benutte in de 97e minuut een goedkoop gegeven penalty, terwijl er slechts vier minuten blessuretijd werden bijgeteld.

 Titelfavoriet Senegal heeft heel erg veel moeite met Zimbabwe. De Senegalezen winnen traditiegetrouw de eerste groepswedstrijd op de Afrika Cup, maar moeten daar dit keer heel diep voor gaan. Met onder andere Mané (Liverpool), Sarr (Bayern Munchen), Dia (Villarreal), Diallo en Gueye (beiden PSG) in de basis, maar zonder Chelsea-doelman Edouard Mendy en Napoli-verdediger Koulibaly trad Senegal niet op volle oorlogsterkte aan. De favoriet voor de groepswinst kreeg te maken met een enorme corona-uitbraak en mistte elf spelers.

 Eigenlijk gebeurt er vrij weinig tot en met de laatste officieel gespeelde minuut van de wedstrijd. In de 95e minuut, terwijl er slechts vier minuten worden bijgeteld, schiet invaller Papa Gueye op de hand van de inglijdende Zimbabwaan Kelvin Madzongwe. Scheidsrechter Escobar twijfelt niet en wijst terecht resoluut naar de stip. Voor sterspeler Sadio Mané een koud kunstje en ramt de bal achter de kansloze keeper Mhari. Tijd voor een tegenaanval is er niet . Na de aftrap wordt nog meteen op doel geschoten, maar voordat de bal de grond heeft geraakt, heeft de arbiter uit Guatemala al op zijn fluit geblazen voor het einde van de wedstrijd.

 Senegal gaat dus na de eerste wedstrijd aan de leiding in Groep B van de Afrika Cup.

 Guinee wint van Malawi

 De samenvatting van de groepswedstrijd in de Afrika Cup tussen Guinee - Malawi

 De andere wedstrijd in Groep B ging tussen Guinee en Malawi. Uiteindelijk won Guinee de wedstrijd met 1-0 door een doelpunt van Issiaga Sylla.

###

"
280;618266;Ethiopië;Kaapverdië;ETH;CPV;0;1;2022-01-09Z;2021 Afrika Cup, Groepsfase;Kaapverdië boekt kleine zege op 10 van Ethiopië;"Kaapverdië is met een overwinning op Ethiopië goed aan de Afrika Cup begonnen. Het land gaat in poule A aan kop met Kameroen, dat in het openingsduel ook een zege boekte. Nadat Ethiopië na 10 minuten al rood pakte, kwamen de Blauwe Haaien geen moment meer in de problemen, al vergaten ze de voorsprong uit te breiden: 1-0.

 De eilandengroep kan vanuit Nederland rekenen op een hoop steun van onder meer een hechte gemeenschap uit Rotterdam. Zo stonden er ook drie spelers in de basis die de Nederlandse havenstad als geboorteplaats in hun paspoort hebben staan. Van aanvallers Garry Mendes Rodrigues en Jamiro Monteiro en middenvelder Jeffry Fortes is alleen de laatste nog actief in Nederland (bij De Graafschap). Zij kregen een plekje in een geïmproviseerde opstelling na coronagevallen binnen de selectie en maar zes wisselspelers op de bank.

 Eén kans is genoeg

 Kaapverdië kreeg in de Kameroense hoofdstad Yaoundé na 10 minuten al een flinke zet in de rug. De doorgebroken spits Júlio Tavares kreeg de volle laag van Bayeh Yared, die na inmenging van de VAR met rood van het veld werd gestuurd. Een ideale situatie dus voor de Blauwe Haaien, die in eerste instantie zelf niks creëerden, al schoot de tegenstander de bal op eigen paal. In de extra tijd van de eerste helft was het dan toch raak: Tavares kopte van dichtbij de openingstreffer binnen op aangeven van Rodrigues.

 Na rust zette Kaapverdië niet echt door, maar kwam het ook niet meer in de problemen. In dezelfde poule A eindigde het openingsduel tussen gastland Kameroen en Burkina Faso in 2-1 in het voordeel van het gastland. In potentie zou er maar één land uit deze poule af kunnen vallen. De beste vier nummers drie van de zes plaatsen zich ook voor de achtste finales.

###

"
281;618267;Kameroen;Burkina Faso;KAM;BKA;2;1;2022-01-09Z;2021 Afrika Cup, Groepsfase;Gastland Kameroen opent Afrika Cup ondanks slippertje Onana met zege op gehavend Burkina Faso;"Kameroen is met een zege aan de Afrika Cup in eigen land begonnen. Na een vrolijke openingscerenomie werd het startsein gegeven voor de 33e editie, waarna het gastland dankzij twee penalty's de eerste overwinning binnenhaalde. Een gehavend Burkina Faso begon nog goed aan de wedstrijd, maar moest toch buigen de ploeg van Ajax-keeper André Onana: 2-1.

 Kameroen eindelijk gastheer

 In het hagelnieuwe Olembe stadion, dat plaats biedt aan 60.000 toeschouwers, ging de eerste wedstrijd van het toernooi van start. Aanvankelijk was Kameroen gastheer van de editie van 2019, maar Egypte nam het stokje over omdat het land niet genoeg was voorbereid. Kameroen kreeg de verantwoordelijkheid voor de huidige editie, die door de coronapandemie een jaar werd uitgesteld. Nu ging het continentaal zo belangrijke toernooi dan eindelijk van start in 'Klein Afrika', na een vrolijke openingsceremonie met een uitzinnige menigte waarin traditioneel veel gedanst werd.

 Het startsein was nog maar net gegeven of Steeve Yago kwam genadig weg met geel na een harde tackle op Collins Fai van Kameroen, dat steevast tot de favorieten behoort voor de eindzege, maar deze rol in 2019 niet kon waarmaken. De Ontembare Leeuwen strandden al in de achtste finale, waarin Nigeria te sterk was, waarna eindverantwoordelijken Clarence Seedorf en Patrick Kluivert werden ontslagen. Kameroen, dat het toernooi in totaal vijf keer won - voor het laatst in 2017 - behoort tot de groep outsiders voor de Afrikaanse titel bij de bookmakers. De hoop van de natie leek gevestigd op Ajax-doelman André Onana en Bayern München-aanvaller Eric Maxim Choupo-Moting, maar die laatste begon op de bank.

 De voorhoede bestond in plaats daarvan uit Karl Toko Ekambi en Vincent Aboubakar en die laatste leverde het eerste schot af richting het doel van een gehavend Burkina Faso. Sterspeler en ex-Ajacied Bertrand Traoré had zich de dag voor de wedstrijd nog kwaad gemaakt over het testbeleid van de organisatie. Zijn ploeg mistte zeker vier spelers en de hoofdcoach door positieve antigeentesten. Daarnaast moest het land bij vertrek van het voorbereidende trainingskamp in Abu Dhabi ook al drie spelers achterlaten.

 De Afrikaanse voetbalbond CAF wil de wedstrijden echter koste wat kost laten doorgaan. Als een land minimaal elf spelers heeft, ongeacht of daar een keeper bij zit, dan moet er gespeeld worden.

 Onana grijpt mis

 Het zal de gemoederen nog veel bezig houden dit toernooi. Voor nu leek het dus overleven voor de 'bezoekers', maar het tegendeel bleek waar. Met een half uur speeltijd op de klok was het na drie pogingen binnen één minuut scheepsrecht voor Burkina Faso. Dankzij Onana die zich helemaal verkeek op een voorzet, kon Gustavo Sangaré op aangeven van Bertrand Traoré binnenwerken. Traoré deed niet veel later zijn assist teniet door onhandig een strafschop te veroorzaken. De aanwezige VAR deed na twee toegestane keiharde tackles de oogkleppen eindelijk af en Aboubakar faalde niet vanaf de stip.

 Even later mocht de spits van Al-Nassr Riad weer aanleggen, na een onwaarschijnlijke tackle van Issoufou Dayo, die nog durfde te protesteren. Wederom werd sluitpost Hervé Koffi verschalkt en daarmee ging Kameroen met een voorsprong rusten, terwijl het gloednieuwe slagveld na de ceremonie en alle slidings al flink toegetakeld bleek.

 Na de nodige verkoelende dranken - het was 29 graden in hoofdstad Yaoundé - was het eenrichtingsverkeer. Aboubakar dacht na een uurtje zijn derde te maken, maar na minutenlang wikken en wegen gooide de VAR vanwege buitenspel roet in het eten. De spits ging alsnog gretig op zoek naar een hattrick, waardoor hij even later de ingevallen Choupo-Moting over het hoofd zag en zelf hoog over schoot.

 Kameroen leidt dankzij de zege in groep A, waarin ook Kaapverdië en Ethiopië zitten. Die komen later op de avond tegen elkaar in actie. Voor Burkina Faso is het nog lang niet voorbij: vier van de zes beste nummers drie gaan ook door.

###

"
282;604002;De Graafschap;VVV-Venlo;GRA;VVV;1;2;2022-01-09Z;2021-22 Keuken Kampioen Divisie;Venema debuteert met winnende goal voor VVV-Venlo tegen De Graafschap;"Nick Venema heeft een succesvol debuut beleefd bij VVV-Venlo. De huurling van FC Utrecht maakte in de uitwedstrijd tegen De Graafschap in de 73e minuut het winnende doelpunt: 1-2. Hij miste in de extra tijd nog een grote kans op zijn tweede goal voor zijn nieuwe ploeg.

 Aaron Bastiaans zette VVV-Venlo in de 40e minuut op voorsprong met een schot in de verre hoek. Ted van de Pavert bracht in de 58e minuut met een kopbal van dichtbij de gelijkmaker op zijn naam. Venema rondde een kwartier later een Limburgse aanval met een geplaatst schot af. Het slotoffensief van de thuisclub leverde niets meer op.

 De Graafschap staat zesde, VVV neemt de tiende plek in. Eerder op de dag won koploper FC Volendam op eigen veld met 2-1 van Telstar. De duels Excelsior - ADO Den Haag en TOP Oss - Jong AZ moesten vanwege het coronavirus worden uitgesteld. De selecties van Excelsior en Jong AZ hadden met zo veel besmettingen te maken, dat beide clubs geen team op de been konden brengen. De wedstrijden in het betaalde voetbal gaan gewoon door als clubs minimaal dertien spelers hebben, van wie één keeper.

 In dit artikel is informatie van het ANP gebruikt

###

"
283;604004;FC Volendam;Telstar;VOL;TEL;2;1;2022-01-09Z;2021-22 Keuken Kampioen Divisie;Mühren beslist moeizame wedstrijd van Volendam tegen Telstar;"FC Volendam is er in geslaagd de koppositie in de Keuken Kampioen Divisie te verstevigen na een moeizame thuiszege op Telstar. Ondanks de flitsende start van de ploeg uit Velsen -Zuid, zorgden Mike Eerdhuizen en Robert Muhren nog voor rust voor de 2-1 eindstand.

 Rug tegen de muur

 Telstar is de nummer zestien van de ranglijst. Normaal gesproken moet dat geen probleem zijn voor koploper Volendam. Maar de ploeg van trainer Andries Jonker heeft een flitsende start aan De Dijk en komt al in de 4e minuut op voorsprong. Een goede corner van Van Doorm komt op het hoofd terecht van Telstar-topscorer Glynor Plet. Geheel vrijstaand kan hij binnen knikken omdat ploeggenoot Aktas de directe tegenstander van de spits blokte.

 Een antwoord van de thuisploeg laat lang op zich wachten. Het is de ploeg uit IJmuiden, die de dienst uitmaakt en verrassend de nummer één van de Keuken Kampioen Divisie met de rug tegen de muur zet. Middenvelder Rashaan Fernandes is dichtbij een verdubbeling van de stand, maar zijn afstandsknal gaat nog via de vingertoppen van Volendam-doelman Stankovic én de lat over het doel.

 Technische hoogstandjes

 De ploeg van Wim Jonk komt langzaam maar zeker een beetje in de wedstrijd. Na een half uur spelen geeft Volendam een koekje van eigen deeg. Eerst moet sluitpost Ronald Koeman nog redding brengen op een omhaal van Oristanio, maar uit de daaropvolgende corner is het dan toch raak. Mike Eerdhuijzen loopt weg bij zijn mandekker en kopt op dezelfde wijze als Plet raak. Daarmee brengt de centrale verdediger de stand weer in evenwicht, 1-1.

 Zes minuten later profiteert Robert Mühren van geaarzel van centrale verdediger Siebe Vandermeulen. De Belg laat zich aftroeven en verliest de bal. Op de achterlijn kapt hij de inglijdende Aktas uit en schuift de bal onder de uitkomende doelman door. Daarmee gaat Volendam met een 2-1 voorsprong de rust in.

 Kruid verschoten 

 In de tweede helft gebeurt er vrijwel niets. De Witte Leeuwen zijn niet in staat om kansen te creëren en ook de Volendammers weten het doel van Koeman nauwelijks te vinden. In de 72e minuut krijgt Telstar via Plet dé kans om de 2-2 te maken. Na een goede aanval trekt Kökçü de bal terug vanaf de achterlijn. De doelpuntenmaker uit de eerste helft kiest goed positie, maar raakt de bal niet vol en kan dus niet voor semi-leeg doel scoren.

 De koploper laat de bal veelvuldig rond gaan, waardoor Telstar geen kans krijgt om de gelijkmaker te maken. Volendam krijgt nog wel een mogelijkheid, maar die wordt om zeep geholpen door Feyenoord-huurling Antonucci, die zijn rentree in het Oranje heeft gemaakt.

 Volendam verstevigt de koppositie door de zege op Telstar. Het gat met achtervolger Excelsior wordt vergroot naar zes punten. Excelsior krijgt geen kans om het gat weer te dichten, want hun wedstrijd tegen ADO Den Haag is afgelast vanwege corona. Telstar blijft met twintig punten op de zeventiende plek steken.

###

"
284;604006;FC Den Bosch;FC Emmen;DBO;EMM;0;2;2022-01-08Z;2021-22 Keuken Kampioen Divisie;Emmen steviger op derde plek na zege bij Den Bosch;"FC Emmen heeft in de eerste wedstrijd van het nieuwe jaar een probleemloze zege geboekt bij FC Den Bosch: 0-2. Trainer Dick Lukkien en zijn manschappen blijven zo druk houden op nummer twee Excelsior. Voor Den Bosch is het de vijfde wedstrijd op rij zonder overwinning in de Keuken Kampioen Divisie.

 Bezoekers domineren

 Emmen sloot het oude jaar af met een derde plaats, maar trainer Dick Lukkien mistte nog de stabiliteit in de resultaten. Opvallend was dat van de top-8 de Drentenaren het minst scoorden. Een probleem waar ook Den Bosch in de eerste seizoenshelft soms moeite mee had. Zelfs Jizz Hornkamp, de revalatie van vorig seizoen, stond een periode van bijna vier maanden droog. Ondanks dat haken de Brabanders nog net aan in het linkerrijtje.

 Ook in dit duel vielen de goals niet vanzelf. Favoriet Emmen, dat afgelopen week in de ban was van de nieuwe relatie van verdediger Jeff Hardeveld met scheidsrechter Shona Shukrula, hield zich in de openingsfase nog tam. Pas na een klein half uur wisten de bezoekers gevaar te stichten en toen was het ook gelijk raak. Binnen één minuut wist keeper Wouter van der Steen nog twee schoten te kraken, maar een afstandsknal van rechtsback Keziah Veendorp was hem te machtig. Jasin Assenhoun bleef dreigend richting het doel van Den Bosch, een schuiver ging net voorlangs.

 Mendes gooit duel in het slot

 De thuisploeg kwam met meer pit uit de kleedkamer en dwong sluitpost Michael Brouwer om een paar keer in actie te komen. Toch was het Emmen dat na een klein uur dacht de voorsprong te verdubbelen. Spits Rui Mendes schoot in de kluts raak, maar volgens de scheidsrechter kreeg hij daarbij de bal tegen zijn arm. Vervolgens bleef hij stuiten op van der Steen, tot hij het duel met een hobbelschot alsnog in het slot gooide: 0-2. Aan de andere kant kreeg Miguel Araujo, die mede dankzij zijn Peruviaanse fanbase speler van het jaar was geworden in Emmen, de bal niet weg. Hornkamp vergat te profiteren.

 Het is de derde zege op rij voor Emmen, dat druk blijft houden op nummer twee Excelsior. FC Volendam staat met drie punten voorsprong en een wedstrijd minder gespeeld fier op kop.

###

"
285;604005;NAC Breda;FC Eindhoven;NAC;EIN;0;0;2022-01-08Z;2021-22 Keuken Kampioen Divisie;NAC en Eindhoven delen de punten na slaapverwekkend duel;"NAC en FC Eindhoven delen de punten na een vreselijk slechte wedstrijd. Het slaapverwekkende duel eindigde in een leeg Rat Verlegh Stadion in een bloedeloze 0-0.

 Het coronavirus houdt momenteel huis in de voetbalwereld. Ook bij NAC Breda en FC Eindhoven zijn er besmettingen, meerdere zelfs. Bij NAC Breda ontbraken daarom Ralf Seuntjens, Vieri Kotzebue, Jethro Mashart, Odysseus Velanas, Michael Maria en Yassine Azzagari. FC Eindhoven miste basiskracht Maarten Peijnenburg en en ook de reserves Miano van den Bos en TJ Odunze ontbraken.

 NAC-doelman Nick Olij werd voor de wedstrijd gehuldigd voor het winnen van het Bronzen Schild. Hij werd verkozen tot beste doelman van de tweede periode.

 Beide ploegen zochten waar mogelijk de aanval maar waren tegelijkertijd ook bijzonder voorzichtig. NAC en FC Eindhoven konden in 45 minuten nauwelijks iets noemenswaardig creëren en dus gingen we met een brilstand op het scorebord de rust in.

 Onveranderd spelbeeld
In het tweede bedrijf werd het spel niet veel beter. Na zeventig minuten was Pjotr Kestens het dichtste bij de openingstreffer namens NAC. De Belgische invaller schoot in kansrijke positie echter op hopeloze wijze naast. Daarna bloedde het duel dood, waardoor er geen winnaar kwam.

 NAC schoot weinig op met het 0-0-gelijkspel tegen FC Eindhoven. De Bredanaars staan negende, één plaats onder Eindhoven.

###

"
286;604007;Roda JC Kerkrade;MVV Maastricht;RJC;MVV;1;0;2022-01-07Z;2021-22 Keuken Kampioen Divisie;Overtuigend Roda spaart MVV in Limburgse derby;"Roda JC heeft in een eenzijdige derby van Limburg MVV met minimaal verschil verslagen. Patrick Pfücke maakte in de 47ste minuut de enige treffer van de wedstrijd. De score had hoger kunnen uitvallen voor de thuisploeg, maar de lat en MVV-doelman Romain Matthys voorkwamen dat. Een echte strijd tussen de Limburgse clubs werd het nooit.

 De ploeg van Jurgen Streppel speelde in de eerste helft een handvol kansen bij elkaar, waarvan er twee een doelpunt op hadden moeten leveren. Dylan Vente kreeg na bijna 20 minuten spelen niet voldoende kracht achter de bal, waardoor Matthys kon keren. Een minuut later was Pflücke dicht bij de openingstreffer. Het vlammende schot van de Duitse middenvelder spatte uiteen op de lat.

 Roda wist zich direct na rust wel te belonen voor het goede spel. Een combinatie tussen Xian Emmers en Pflücke leverde Roda de voorsprong op. Pflücke liet de goed keepende Matthys kansloos met een schot in de verre hoek. Nummer acht van het seizoen alweer voor de motor op het middenveld van Roda.

 Roda vergeet voorsprong te vergroten

 Door de achterstand werd MVV gedwongen de verdedigende stellingen te verlaten en dat was in het voordeel van de thuisploeg. De kansen op een grotere voorsprong stapelden zich op. De rappe Limbombe schoot niet veel later na de 1-0 op de lat. Vervolgens hield Matthys zijn ploeg op de been met een knappe redding op de inzet van Emmers en raakte Pflücke voor de tweede maal het houtwerk.

 In de 78e minuut verzuimde Limbombe MVV de wedstrijd in he slot te gooien. De inzet van de Belg werd net voor de doellijn weggehaald, waardoor de hoop een punt voor de gasten in leven bleef.De Maastrichtenaren maakten in het restant van het duel echter geen enkele aanspraak meer op de gelijkmaker, waardoor Roda als verdiende winnaar van het veld stapte.

 Roda staat nu zevende, een plek die aan het einde van seizoen rechtgeeft op deelname aan de play-offs voor promotie. MVV bezet de 13e plek met 23 punten, evenveel punten als VVV-Venlo, dat op basis van een beter doelsaldo een plek hoger staat.

###

"
287;604008;Helmond Sport;FC Dordrecht;HEL;DOR;1;2;2022-01-07Z;2021-22 Keuken Kampioen Divisie;Droomdebuut Conteh met doelpunt en overwinning tegen Helmond Sport;"FC Dordrecht heeft drie punten overgehouden aan de uitwedstrijd bij Helmond Sport. Debutant Christian Conteh drukte meteen zijn stempel door met zijn eerste balcontact voor zijn nieuwe club te scoren. Ondanks een razendsnel antwoord van de thuisploeg is het spits Meijer die in de 83e minuut voor de 1-2 overwinning zorgde.

 De allereerste wedstrijd van het nieuwe jaar in de Keuken Kampioen Divisie, is die tussen nummer zestien Helmond Sport en hekkensluiter FC Dordrecht. Het geplaagde Helmond Sport krijgt na twintig seconde een flinke dreun te verwerken. In de allereerste sprint van de wedstrijd valt linksbuiten Jules Houttequiet uit met een hamstringblessure en wordt vervangen door Ilias Breugelmans. Daardoor moet Helmond Sport-trainer Wil Boessen meteen een beroep doen op een van de drie veldspelers op de bank.

 In de eerste helft is het Helmond Sport, dat de bal heeft en het gevaar sticht. Dylan Seys is twee keer gevaarlijk met een schot van buiten de zestienmeter, maar doelman Bossin houdt zijn doel schoon. Het venijn zit hem in de staart. In de blessuretijd van de eerste helft is de thuisploeg twee keer dichtbij de openingstreffer. Eerst wordt er bijna geprofiteerd van slordig wegwerken van Bossin en daarna vuurde rechtsback Reith een kanonskogel af richting het doel Dordrechtse doel. Helaas voor hem belandt de bal op de kruising, waardoor beide teams met de brilstand gaan rusten.

 ‘Vuurwerk’

 Een relatief ‘saaie’ eerste helft wordt gecompenseerd met vuurwerk na de rust. Te beginnen met het debuut van Feyenoord-huurling Christian Conteh in de 58e minuut. 32 seconde na zijn entree opent hij bij zijn eerste balcontact de score voor zijn nieuwe club. Heel lang kunnen de bezoekers er niet van genieten. Achttien seconde na de aftrap is het alweer gelijk. Een lange bal van middenvelder Sander Vereijken belandt bij de diepgaande invaller Breugelmans en volleert knap in een keer raak.

 Daarna gaat de wedstrijd wat meer gelijk op dan in de voorgaande zestig minuten. Toch krijgen de Brabanders de grootste kans. Opnieuw raakt Helmond van een metertje of dertig het aluminium. Ditmaal is het Seys, die zijn inzet uit een vrije trap op de buitenkant van de paal ziet belanden.

 In de 83e minuut is het invaller Kevin Vermeulen die van afstand het doel van Mike Havekotte onder vuur neemt. Dusdanig lastig voor de doelman, die de bal niet goed verwerkt. Spits Stijn Meijer maakt dankbaar gebruik van het buitenkansje en kan voor een vrijwel leeg doel binnen schieten. Daardoor winnen de bezoekers en lopen ze drie punten in op nummer negentien Almere City. De achterstand op de ploeg van Alex Pastoor bedraagt nu nog drie punten. Helmond Sport blijft op de zestiende plek met twintig punten uit 21 wedstrijden.

###

"
288;605838;Manchester United;Wolverhampton Wanderers;MAN;WOL;0;1;2022-01-03Z;2021-22 English Premier League;United in eigen huis onderuit tegen Wolves;"Manchester United blijft in de Premier League vooralsnog een middenmoter. De topformatie verloor maandag op eigen veld van Wolverhampton Wanderers: 0-1. United verspeelde daarmee de kans in de buurt te komen van de nummer 4, Arsenal.

 Voor Manchester United was het de eerste nederlaag sinds het ontslag van de Noorse coach Ole Gunnar Solskjaer. João Moutinho zette de Wolves in de 82e minuut op voorsprong. De Portugees schoot beheerst raak van buiten het strafschopgebied. Donny van de Beek bleef op de bank bij Manchester United.

 Phil Jones maakte na veel blessureleed zijn rentree bij Manchester United. Hij kwam in januari 2020 voor de laatste keer in actie. Hij kreeg weer een kans omdat in de defensie Harry Maguire en Eric Bailly niet beschikbaar waren. Door het ontbreken van Maguire was Cristiano Ronaldo voor de tweede keer aanvoerder van Manchester United in een duel in de Premier League. Eerder was hij dat al eens in 2008.

###

"
289;605832;Chelsea;Liverpool;CHE;LIV;2;2;2022-01-02Z;2021-22 English Premier League;Chelsea en Liverpool houden punt over aan spektakelstuk;"De topper tussen Chelsea en Liverpool in de Premier League heeft geen winnaar opgeleverd. Na een werkelijk spektakelstuk in de hoogste versnelling moesten beide teams genoegen nemen met een punt: 2-2. Opvallend was dat alle doelpunten gemaakt werden in de eerste helft.

 Assistent-trainer Pepijn Lijnders was de eindverantwoordelijke bij Liverpool op Stamford Bridge. Jurgen Klopp ontbrak wegens een coronabesmetting, evenals Allison Becker, Joel Matip en Roberto Firmino. De meest besproken speler aan de zijde van Chelsea was Romelu Lukaku. De aanvalsleider van The Blues had zich kritisch uitgelaten over de tactiek van Thomas Tuchel en werd door de Duitse trainer buiten de selectie gelaten voor de kraker.

 Spetaculaire eerste helft

 Liverpool-aanvaller Sadio Mané zette na de aftrap direct de toon. De Senegalees plantte zijn elleboog in het gezicht van Chelsea-aanvoerder César Azpilicueta. Mané liet zich vervolgens op een positieve manier gelden. Hij tekende voor de openingstreffer nadat Antonio Rüdiger in de fout ging. De watervlugge buitenspeler omspeelde Édouard Mendy en schoof binnen. Liverpool kwam na 25 minuten spelen op een grotere voorsprong. Mohamed Salah onderscheidde zich met een doelpunt waar de klasse van afdroop. Na een pass op maat van Trent Alexander-Arnold speelde Salah Alonso uit en koos hij ervoor de bal in de korte hoek binnen te schieten. Daar had Chelsea-doelman Mendy duidelijk niet op gerekend.

 De gasten, één punt minder dan Chelsea, na een klein half uur spelen dus op rozen, maar de ploeg van Tuchel bleef in de wedstrijd. Mateo Kovacic maakte een misschien nog wel mooier doelpunt dan Salah. De middenvelder drukte - na een afgeslagen corner - in één keer gecontroleerd af. Via de binnenkant van de paal viel de bal binnen: 1-2.

 Chelsea had nog vier minuten over in de eerste helft om de stand weer vlot te trekken en dat gebeurde ook. Christian Pulisic ontsnapte aan de aandacht van de Liverpool-verdediging op slag van rust en ramde de 2-2 binnen nadat hij was gelanceerd door N'Golo Kanté.

 Manchester City lachende derde

 Vier goals maar liefst in een helft die op raketsnelheid werd afgewerkt. De toeschouwers op The Bridge kwamen ogen tekort en werden in de tweede helft ook niet teleurgesteld.

 Met dezelfde intensiteit werd het veld betreden voor de hervatting na de thee. Het spel bleef op en neer golven. Salah was dicht bij zijn tweede van de avond met een fraaie lob van afstand. De poging van de Egyptenaar werd doorzien door Mendy die de bal tot hoekschop verwerkte. Het boeiende gevecht leverde geen doelpunten meer op, waardoor de nummer twee en drie van de Premier League genoegen moesten nemen met een punt.

 Door de remise in Londen loopt Manchester City verder op uit op zijn naaste concurrenten. De regerend kampioen van Engeland heeft nu een voorsprong van tien punten op Chelsea en elf op Liverpool.

###

"
290;605833;Arsenal;Manchester City;ARS;MNC;1;2;2022-01-01Z;2021-22 English Premier League;Stuivenbergs Arsenal verliest van City;"Arsenal is er in de Premier League net niet in geslaagd een einde te maken aan de zegereeks van Manchester City. De koploper won met 2-1 in het Londense Emirates Stadium en het winnende doelpunt viel in blessuretijd.

 Arsenal nam in de eerste helft de leiding via Bukayo Saka, die raak schoot op aangeven van Kieran Tierney. Na een klein uur maakte Riyad Mahrez gelijk uit een penalty. De strafschop was toegekend na een overtreding van Granit Xhaka op Bernardo Silva. In eerste instantie kende de arbiter geen strafschop toe, maar na het zien van de beelden kwam hij terug op zijn beslissing.

 Kort na de gelijkmaker moest Arsenal met tien man verder na de tweede gele kaart voor Gabriel. In het laatste half uur drong City aan en de ploeg van trainer Pep Guardiola kreeg diverse goede mogelijkheden. Het moegestreden Arsenal leek stand te houden, maar in de 93e minuut bezorgde Rodri City alsnog de zege door van dichtbij raak te schieten.

 Bij Arsenal zat de Nederlander Albert Stuivenberg als trainer op de bank. Hij verving hoofdtrainer Mikel Arteta, die vanwege een positieve coronatest thuis zat.

 Koploper City heeft in de competitie nu elf duels op rij gewonnen. Op 30 oktober verspeelde de regerend kampioen voor het laatst punten in de Premier League. Nummer 4 Arsenal had vier achtereenvolgende competitieduels gewonnen.

###

"
291;603668;PSV;Go Ahead Eagles;PSV;GAE;2;0;2021-12-23Z;2021-22 Eredivisie, Regulier seizoen;PSV winterkampioen na zege op Go Ahead;"PSV heeft de laatste wedstrijd van 2021 gewonnen en gaat de winterstop in als winterkampioen. In Eindhoven was PSV met 2-0 te sterk voor Go Ahead Eagles.

 Ritsu Doan en Bruma raakten afgelopen weekend tegen RKC geblesseerd en ontbraken tegen de Eagles. Dat zij vervangen werden door Yorbe Vertessen en Carlos Vinícius, was niet zo verrassend. Het duo viel in Waalwijk uitstekend in.

 Het was Phillipp Mwene die in de eerste helft de ban brak. Hij plaatste de bal na een kleine tien minuten met z'n verkeerde been achter Eagles-doelman Warner Hahn: 1-0. PSV had daarna de controle maar veel grote kansen leverde dat overwicht niet op. Tegenvaller voor trainer Roger Schmidt was de blessure van André Ramalho, die na een half uur spelen vervangen moest worden. Het zag er gelukkig voor Ramalho en PSV niet ernstig uit, maar verder kon de Braziliaan niet.

 Na ruim een uur spelen was de rappe Vertessen ervandoor. Joris Kramer wilde hem afstoppen, maar was te laat. In eerste instantie liet Dennis Higler doorspelen, maar na een ingreep van de VAR stuurde de scheidsrechter Kramer van het veld. Niet veel later besliste Cody Gakpo het duel. Weer was er een hoofdrol voor Mwene; hij gaf de assist.

 Na achtien wedstrijden gaat PSV nu aan de leiding in de competitie. De voorsprong op Ajax is een punt. Go Ahead Eagles gaat de winterstop in als nummer 11 van de ranglijst.

###

"
292;611788;Ajax Vrouwen;Feyenoord Rotterdam;AJA;FEY;2;0;2021-12-19Z;2021-22 Vrouwen Eredivisie, Regulier seizoen;Leuchter schiet voetbalsters Ajax naar zege op Feyenoord;"De voetbalsters van Ajax hebben in de Eredivisie Vrouwen de topper tegen Feyenoord met 2-0 gewonnen. Romée Leuchter maakte in de eerste 10 minuten na rust beide doelpunten op De Toekomst in Amsterdam. Ajax verstevigde daardoor de eerste plaats op de ranglijst.

 Beide ploegen gingen met 22 punten de vrouwenversie van de klassieker in, maar Feyenoord speelde wel al een wedstrijd meer. Begin oktober wonnen de Rotterdamse voetbalsters op Varkenoord, met 2500 toeschouwers langs de kant, met 4-1 van Ajax. Vanwege de coronamaatregelen waren zondag in Amsterdam geen supporters welkom.

 Leuchter opende in de 52e minuut de score uit een strafschop, na een overtreding van Robine de Ridder op Liza van der Most. Het betekende voor de 20-jarige Leuchter haar tiende doelpunt van het seizoen. Even later volgde nummer 11, op aangeven van Sherida Spitse.

 In dit artikel is informatie van het ANP gebruikt.

###

"
293;611789;PEC Zwolle Vrouwen;sc Heerenveen Vrouwen;PEC;HEE;3;1;2021-12-18Z;2021-22 Vrouwen Eredivisie, Regulier seizoen;PEC Vrouwen eindigt 2021 met een lach na winst op Heerenveen;"PEC Zwolle Vrouwen heeft na een moeizame periode 2021 toch nog met een lach afgesloten. En dat verdient de ploeg van Joran Pot ook na de superstart, waarbij de Zwollenaren lang bovenaan de Pure Energie Eredivisie Vrouwen stonden. De laatste wedstrijd van het kalenderjaar werd thuis gewonnen van sc Heerenveen Vrouwen.

 Toch begon PEC Zwolle alles behalve goed aan het duel met de Friezen. Keeper Moon Pondes ging na elf minuten in de fout bij een hoekschop, waardoor de Amerikaanse Kristen McFarland van dichtbij haar tweede in drie wedstrijden tegen de touwen schoot.

 Noordam en Van Olst vinden elkaar
Toch raakte PEC niet onder de indruk, bleef stoïcijns zoeken naar gaten in de defensie en vond die ook na 42 minuten. Danique Noordam - met haar 17 jaar een van de grootste parels aan de kant van Zwolle - bediende Maruschka van Olst met een steekpass, waarna de aanvaller met overtuiging haar vierde van het seizoen maakte vanaf de rechterkant: 1-1.

 Van Olst was na rust aangever op Noordam in de 51ste minuut. Haar hoekschop belandde in de vijfmeter, bleek toch toch niet te vangen voor Heerenveen-keeper Claire Dinkla en kon worden binnengekopt door de talentvolle middenvelder: 2-1.

 Maatman maakt het af
Vervolgens was Van Olst na 66 minuten opnieuw aangever. Dit keer was Evi Maatman degene die het schavot succesvol overhaalde. Van Olst dartelde na een pass van Noordam richting de achterlijn, haalde terug en gaf de bal panklaar voor op de spits, die zich even liet uitzakken: 3-1.

 PEC Zwolle-speler Moisa van Koot na afloop van de wedstrijd in de Pure Energie Eredivisie Vrouwen tussen PEC Zwolle en sc Heerenveen.

 Na een serie van vijf duels zonder winst een opsteker voor de Zwollenaren, die op vijf punten achterstand staan van koploper Ajax. Aanvoerder Moïsa van Koot wist wel waar het na afloop aan lag: ""We komen onze afspraken na en dan kwam het er gewoon uit. Vandaag lukte alles.""

 PEC Zwolle-trainer Joran Pot na afloop van de wedstrijd in de Pure Energie Eredivisie Vrouwen tussen PEC Zwolle en sc Heerenveen.

 sc Heerenveen-trainer Roeland ten Berge na afloop van de wedstrijd in de Pure Energie Eredivisie Vrouwen tussen PEC Zwolle en sc Heerenveen.

###

"
294;621361;Achilles Veen;DVS'33;ACV;DVS;0;2;2021-12-16Z;2021-22 KNVB Beker, Tweede ronde;Bekerduel Achilles-Veen - DVS'33 gestaakt door dichte mist;"Het bekerduel tussen Achilles-Veen - DVS'33 Ermelo is na 67 minuten gestaakt vanwege dichte mist. De tussenstand was toen 0-2 in het voordeel van de bezoekers uit Ermelo. Als er vanavond niet meer verder gevoetbald wordt, gaat het duel zaterdag ingehaald worden.

 De rust duurde al tien minuten langer vanwege de mist, al zat er toen ook wat vuurwerkrook bij. Uiteindelijk besloot scheidsrechter Michael Eijgelsheim toch weer te gaan voetballen, alleen twintig minuten later was het zicht dusdanig slecht dat er niet verder gespeeld kon worden.

 Eijgelsheim: ""Op een gegeven moment hoorde ik zelfs een speler zeggen dat hij de bal gewoon maar blind naar voren schoot, op hoop van zegen... Dan heeft het geen zin meer om te voetballen.""

 DVS wél op voorsprong
DVS'33 begon goed aan het duel en beloonde het offensief met een vroeg doelpunt. Spits Adriaan Kruisheer gaf een puntgave assist op Nicky van Hilten en de rechtsback kopte keurig raak: 0-1. Achilles-Veen kreeg wel kansen in de eerste helft, maar doelman Daan Huiskamp bleek een sta-in-de-weg. Er werd niet meer gescoord, dus Achilles-Veen ging rusten met een achterstand.

 Met wat vertraging ging de tweede helft iets later van start, en weer waren het de gasten die goed begonnen. De 2-0 kwam op naam van Ali Akla, die werd bediend door linksbuiten Benjamin Roemeon.

###

"
295;621371;SC Cambuur Leeuwarden;N.E.C.;CAM;N.E.C.;1;2;2021-12-16Z;2021-22 KNVB Beker, Tweede ronde;N.E.C. bekert door na goede eerste helft in Leeuwarden;"NEC heeft ten koste van SC Cambuur de achtste finales bereikt van het KNVB-bekertoernooi. De Nijmeegse club won in Friesland met 2-1.

 NEC kwam al in de tweede minuut op voorsprong. Verdediger Maxim Gullit tikte een inzet van Ole Romeny in eigen doel (0-1). In de 41e minuut verdubbelde Dirk Proper de marge op aangeven van Magnus Mattsson.

 Cambuur trachtte na de pauze nog wel terug te komen in de wedstrijd, maar de thuisclub was in aanvallend opzicht tamelijk machteloos. Meer dan een treffer van Sam Hendriks zat er niet in voor de Friese formatie, die niet in de sterkste opstelling speelde.

 Beide clubs promoveerden vorig seizoen naar de Eredivisie. SC Cambuur staat momenteel op de zevende plaats, NEC is de nummer 12. Eind vorige maand won de Friese ploeg de competitiewedstrijd in Nijmegen met 3-2.

 NEC kon een succesje goed gebruiken. De ploeg van trainer Rogier Meijer won eind oktober voor de laatste keer.

 In dit artikel is informatie van het ANP gebruikt

###

"
296;621373;Go Ahead Eagles;Roda JC Kerkrade;GAE;RJC;2;0;2021-12-15Z;2021-22 KNVB Beker, Tweede ronde;Go Ahead Eagles dankzij twee goals Lidberg langs Roda JC;"Go Ahead Eagles heeft dankzij twee doelpunten van de Zweed Isac Lidberg het thuisduel met eerstedivisionist Roda JC in de tweede ronde van de KNVB-beker met 2-0 gewonnen. De eindstand was al na een half uur bereikt.

 Na 5 minuten schoot Lidberg de bal bij de eerste mogelijkheid voor de Eagles onder doelman Loek Hamers door. In de 29e minuut bepaalde hij met een kopbal de eindstand.

 Go Ahead staat in de Eredivisie op een verdienstelijke tiende plek, Roda JC is de nummer 7 van de eerste divisie.

 In dit artikel is informatie van het ANP gebruikt.

###

"
297;621367;PSV;Fortuna Sittard;PSV;FOR;2;0;2021-12-15Z;2021-22 KNVB Beker, Tweede ronde;Doan helpt PSV over eerste drempel in het bekertoernooi heen;"PSV heeft zich zonder problemen geplaatst voor de achtste finales van de KNVB-beker. De koploper van de Eredivisie versloeg degradatiekandidaat Fortuna Sittard met 2-0. Beide treffers kwamen van de voet van de Japanner Ritsu Doan.

 PSV, met zes wijzigingen in het basisteam ten opzichte van het voorgaande uitduel zondagavond met NEC (1-2), had weinig te duchten van Fortuna Sittard. De Limburgers, ook met veel andere spelers dan afgelopen zaterdag in de gewonnen uitwedstrijd tegen PEC Zwolle (0-1), konden nauwelijks onder de Eindhovense druk vandaan komen.

 PSV was echter slordig in de laatste fase van de aanvalsopbouw. In de voorste linie leed de thuisclub nogal veel balverlies en was ook de eindpass vaak niet zuiver genoeg. Daardoor kreeg de ploeg van trainer Roger Schmidt in de eerste helft niet veel grote kansen.

 In de 28e minuut liet Doan zien dat hij niet alleen goed kan voetballen, maar ook prima kan afronden. De Japanner soleerde door de chaotische defensie van Fortuna en haalde bij gebrek aan tegenstanders vervolgens doeltreffend uit (1-0). PSV-doelman Joël Drommel hoefde voor de rust nauwelijks in actie te komen, maar maakte tijdens zijn spaarzame werk geen al te zekere indruk.

 Met Bruma en Cody Gakpo voor Mario Götze en Carlos Vinícius begon PSV aan de tweede helft. Het was opnieuw Doan die zich onderscheidde. Met een fraai diagonaal schot in de verre hoek liet hij doelman Yanick van Osch kansloos: 2-0. Daarmee was het eenzijdige duel gespeeld.

 Rentree Ledezma

 Richard Ledezma kon nog als invaller zijn langverwachte rentree maken bij PSV in de slotfase. De Amerikaanse middenvelder liep een jaar geleden een zware knieblessure op. Sindsdien kwam hij niet meer in actie in een officieel duel van de hoofdmacht.

 In dit artikel is informatie van het ANP gebruikt

###

"
298;621360;Ajax;BVV Barendrecht;AJA;BVV;4;0;2021-12-15Z;2021-22 KNVB Beker, Tweede ronde;B-elftal Ajax doet het rustig aan tegen amateurs Barendrecht;"Ajax heeft het in de tweede ronde van de KNVB-beker rustig aan gedaan tegen de amateurs van Barendrecht. In de Johan Cruijff ArenA werd het 'slechts' 4-0 tegen de nummer 13 van de derde divisie.

 Na 12 minuten leidde Ajax al met 2-0, maar een heel grote uitslag bleef uit. Kenneth Taylor schoot Ajax na 10 minuten op voorsprong en niet veel later maakte Danilo er uit een penalty 2-0 van. Kort na rust was Danilo nog een keer trefzeker, waarna de IJslandse debutant Kristian Hlynsson in de laatste minuut uit een strafschop de eindstand bepaalde.

 Ajax trad aan met een elftal dat bijna volledig bestond uit spelers die normaal gesproken niet kunnen rekenen op een basisplaats. Keeper André Onana deed mee en op het middenveld kregen Taylor en de Deen Victor Jensen een plekje. Danilo stond in de spits en de Braziliaan vormde de voorhoede met David Neres en Mohamed Daramy. Dusan Tadic en Sébastien Haller kwamen niet in actie.

 Bij Ajax maakten behalve Hlynsson ook Youri Regeer en Amourricho van Axel Dongen hun debuut. Naci Ünüvar, die al zijn debuut had gemaakt in het eerste elftal, mocht ook invallen.

 Vorig seizoen won Ajax de beker door in de finale Vitesse met 2-1 te verslaan.

 In dit artikel is informatie van het ANP gebruikt.

###

"
299;621364;Excelsior;FC Groningen;EXC;GRO;2;4;2021-12-15Z;2021-22 KNVB Beker, Tweede ronde;Excelsior buigt pas in tweede verlenging voor Groningen;"Met zijn zesde goal in zijn laatste zes wedstrijden kroonde Jörgen Strand Larsen zich tot matchwinner in het bekerduel met Excelsior. De 1-voudig Noors International sloeg in de tweede verlenging toe met twee doelpunten, waardoor zijn Groningen moeizaam won van de Keuken Kampioen Divisie-club: 2-4.

 Na een geweldige actie van Redouan El Yaakoubi was het de thuisploeg die na iets meer dan twintig minuten op voorsprong kwam. De verdediger stoomde op, speelde twee Groningers uit en gaf met zijn verkeerde rechter de bal hard voor. Reuven Niemeijer is normaliter geen kopspecialist, maar deze voorzet kopte hij snoeihard tegen de touwen: 1-0.

 Ngonge bijna onthoofd
Nadat Cyriel Ngonge twee minuten knock-out op het veld lag nadat El Yaakoubi keihard een bal in zijn gezicht schoot, nam de Belg uit Ukkel revanche via een doelpunt in de extra tijd van de eerste helft. Mo El Hankouri werd aangespeeld door Neraysho Kasanwirjo, dribbelde langs drie Excelsior-spelers voordat hij Ngonge aanspeelde. De Ukkelenaar nam de bal op briljante wijze mee en schoot hem onberispelijk langs Stijn van Gassel: 1-1.

 Na rust was het duel nog steeds gelijkwaardig. Na 69 minuten kwam Mats Wieffer op aan de rechterkant en probeerde topscorer Thijs Dallinga aan te spelen. Wessel Dammers voorkwam dat met een nogal lompe tackle, waardoor de bal terecht kwam bij Julian Baas, die niet twijfelde en de bal achter Jan Hoekstra schoot: 2-1. Het zou uiteindelijk niet de avond van Dallinga worden.

 Penalty El Hankouri
Een stunt zat er lang in voor de nummer twee van de Keuken Kampioen Divisie, maar de nummer 11 van de Eredivisie kwam toch nog terug. Invaller Michael de Leeuw versierde in de 85ste minuut een penalty na een uitgestoken been van El Yaakoubi. Voor El Hankouri was het geen moeite om de Groningers naar de finale te schieten: 2-2.

 In de eerste verlenging bleek een doelpunt te veel gevraagd. In de tweede zeker niet. Nadat De Leeuw zijn best deed de bal na 111 minuten binnen te schieten lukte dat zijn collega in de spits wel. Tomas Suslov kreeg de rebound op het schot van De Leeuw onder controle en speelde de Noor op het juiste moment aan: 2-3.

 Drie minuten later maakte de Noor zijn derde bekergoal van het seizoen. Een diepe bal werd niet goed ingeschat door Van Gassel, waarna de bal bleef hangen en Strand Larsen hem al liggend via het scheenbeen van Joshua Eijgenraam in het doel schoot: 2-4.

###

"
300;621366;FC Twente;Feyenoord;TWE;FEY;2;1;2021-12-15Z;2021-22 KNVB Beker, Tweede ronde;FC Twente knikkert Feyenoord uit de beker;"Feyenoord heeft in aanloop naar de klassieker tegen Ajax een flinke dreun geïncasseerd. De ploeg van trainer Arne Slot verloor in het KNVB-bekertoernooi onnodig bij FC Twente (2-1).

 Feyenoord, met aanvoerder Jens Toornstra als reserve, had het beste van het spel. De Rotterdammers dwongen met verzorgd en gevarieerd voetbal een aantal prima kansen af. De afronding liet echter veel te wensen over.

 Dessers, die in het basisteam de voorkeur had gekregen boven Bryan Linssen, miste precisie en vond ook Unnerstall op zijn weg. De Duitse keeper hield eveneens de doorgebroken Lutsharel Geertruida van scoren af. Unnerstall was kansloos bij een uithaal van Alireza Jahanbakhsh, maar de binnenkant van de paal voorkwam een doelpunt.

 De thuisclub kreeg vlak voor de rust de grootste kans. Uit de rebound van een vrije trap knalde Ramiz Zerrouki de bal hard op de buitenkant van de paal.

 Na de pauze opende Dessers snel de score. Hij schoot van dichtbij raak (0-1). Zonder veel overtuiging ging FC Twente daarna op zoek naar de gelijkmaker. Feyenoord bleef de betere ploeg en kreeg ook de grootste kansen. Na ruim een uur belandde een uithaal van Jahanbakhsh opnieuw op de paal.

 FC Twente sloeg in de slotfase onverwacht toe. Troupée strafte een inschattingsfout van doelman Justin Bijlow beheerst af, 1-1. In de verlenging had Feyenoord aanvankelijk opnieuw een overwicht. Unnerstall hield FC Twente overeind. De thuisploeg bleek nadien in de verlenging nog voldoende kracht over te hebben voor een slotoffensief, dat verrassend door tiener Ugalde werd bekroond: 2-1. Dankzij Unnerstall en het nodige geluk hield FC Twente de late voorsprong vast.

###

"
301;611792;VV Alkmaar Vrouwen;Ajax Vrouwen;ALK;AJA;1;4;2021-12-12Z;2021-22 Vrouwen Eredivisie, Regulier seizoen;Ajax terug aan kop na makkelijke winst bij Alkmaar;"Ajax Vrouwen is weer terug aan kop. Nadat Feyenoord Vrouwen vrijdagavond de koppositie in de Pure Energie Vrouwen Eredivisie overnam, moest de ploeg van Danny Schenkel winnen op bezoek bij VV Alkmaar om die weer te heroveren. Dat lukte. Na een goede start liepen de Amsterdammers uiteindelijk uit naar 1-4.

 Na tien minuten al opende Victoria Pelova de score. De middenvelder kreeg de bal aangespeeld van Sherida Spitse, kreeg alle tijd om open te draaien en niet eens met een heel hard schot verschalkte ze Alkmaar-keeper Henriikka Makela. Tien minuten later moest ze opnieuw vissen. Een corner van Lisa Doorn belandde bij medeverdediger Stephanie van der Gragt, die hard inkopte. Nu kon Makela wel keren, maar was Eshley Bakker de snelste voor de rebound: 0-2.

 Vlak voor rust deed Alkmaar nog wel wat terug. Kyah Coady stuurde Veerle van der Most weg en via een Amsterdams been vlag hoor inzet over Regina van Eijk in het Amsterdamse doel: 1-2. Na rust maakte Romée Leuchter aan alle onzekerheid een einde. Pelova stuurde Chasity Grant weg, die Leuchter vrij voor doel zette: 1-3.

 In de extra tijd werd het ook nog 1-4 voor de Amsterdammers. Een voorzet van rechts van Nikita Tromp werd door Nicole Stoop in eigen goal verwerkt.

 Heerenveen - PSV
Bij Heerenveen tegen PSV stond de uitslag al na vier minuten op het bord. Desiree van Lunteren mocht aanleggen voor een strafschop, benutte die en was daarmee goed voor de enige treffer in het duel. Zo blijft PSV in het spoor van Ajax en Feyenoord. De ploeg van Rick de Rooij heeft nu 20 punten, twee minder dan Ajax en Feyenoord.

###

"
302;618892;Feyenoord;Maccabi Haifa;FEY;HAI;2;1;2021-12-09Z;2021-22 UEFA Europa Conference League, Groepsfase;Feyenoord sluit groepsfase in stijl af met zege op Maccabi;"Feyenoord heeft de al zo succesvolle groepsfase in de Conference League winnend weten af te sluiten. In Rotterdam werd Maccabi Haifa met 2-1 verslagen dankzij goals van Cyriel Dessers en Reiss Nelson.

 De Belgische spits miste in de eerste helft eerst de nodige kansen, voor uiteindelijk in de 39ste minuut doeltreffend af te ronden. Opvallende basisspeler Mark Diemers gaf de assist bij de openingstreffer.

 Nelson kon in de 65ste minuut vrijuit dribbelen in de zestienmeter van de bezoekers en schoot binnen: 2-0. In de blessuretijd liep de ploeg van Arne Slot nog tegen een onnodige tegentreffer aan. Din David profiteerde van matig optreden van de van het coronavirus herstelde Justin Bijlow: 2-1.

 Feyenoord was voor de aftrap al zeker van groepswinst. Door de nederlaag in Rotterdam zijn is Maccabi nu uitgeschakeld in Europa. De heenwedstrijd in Haifa eindigde nog in een 0-0 gelijkspel.

 Slavia Praag en Union Berlin mochten onderling uitmaken wie er tweede werd in de poule. In de Duitse hoofdstad eindigde het in 1-1 en daarmee gaan de Tsjechen door.

 Slot wisselt volop

 Feyenoord was voorafgaand aan het duel al geplaatst voor de knock-outfase van het toernooi. Daardoor kon Slot volop wisselen en experimenteren.

 Zo kwamen de nodige jeugdspelers aan bod in de slotfase van de wedstrijd. Mimeirhel Benita, Lennard Hartjes, Sem Valk, Antoni Milambo en Aliou Baldé konden op piepjonge leeftijd hun opwachting maken.

 Zoals vooraf aangekondigd spaarde Slot ook in aanloop naar het treffen al enkele spelers. Feyenoord moest het bovendien stellen zonder de geblesseerde Gernot Trauner en Orkun Kökçu.

 Ook Alireza Jahanbakhsh en de geschorste Guus Til waren niet van de partij. In de verdediging was er een basisplaats voor Ramon Hendriks en op het middenveld kregen Diemers en João Teixeira de kans zich te laten zien.

 De aanval was eveneens volledig anders ten opzichte van het duel met Fortuna van afgelopen zondag. Naoufal Bannis, Dessers en Nelson vormden het aanvalstrio.

###

"
303;618893;Vitesse;NS Mura;VIT;MURA;3;1;2021-12-09Z;2021-22 UEFA Europa Conference League, Groepsfase;Vitesse in wachtkamer knock-outfase Conference League na eenvoudige zege op Mura;"Vitesse hoopt ook na de winterstop nog actief te zijn in de Conference League. De Arnhemmers wonnen donderdag het afsluitende duel in groep G tegen NS Mura: 3-1. Doordat de ontmoeting tussen Tottenham Hotspur en Stade Rennes niet doorging, weet Vitesse nog niet waar het aan toe is. Voorlopig staat de club op de tweede plek achter poulewinnaar Stade Rennes.

 Tottenham kreeg een dag voor de wedstrijd te maken met een grote uitbraak van het coronavirus in de selectie. De UEFA meldde donderdag dat het duel was geschrapt. Vitesse wilde, vanwege competitievervalsing, eigenlijk niet spelen. Omdat de UEFA de Gelderse club in het ongewisse liet over verdere besluitvorming, besloot Vitesse toch maar gewoon te voetballen.

 Het elftal van trainer Thomas Letsch was in de strijd met Tottenham gebaat bij veel doelpunten. Voor rust vielen er drie. Thomas Buitink kon de bal al in de 3e minuut in het doel werken. De tweede treffer liet even op zich wachten. Na een lange trap van keeper Jeroen Houwen kon Loïs Openda ongehinderd op het doel van Mura afrennen. De Belg schoot de bal in de 35e minuut beheerst raak. Daan Huisman zorgde kort daarna voor de 3-0.

 Vitesse wilde na rust verder doordrukken. De thuisploeg kreeg nog enkele goede kansen, maar doelpunten bleven uit. Mura scoorde in een van de tegenaanvallen wel. Invaller Amadej Marosa was in de 82e minuut trefzeker.

 Wachtkamer

 Vitesse heeft na zes duels 10 punten en een doelsaldo van +3. Tottenham verzamelde in vijf wedstrijden 7 punten en heeft ook een doelsaldo van +3. Het onderling resultaat tussen Vitesse en Tottenham is gelijk, zodat het doelsaldo de doorslag geeft. Als de wedstrijd tussen Tottenham en Stade Rennes nog gespeeld wordt en de Londense club wint, gaat Tottenham Vitesse op de ranglijst voorbij. Dat zou betekenen dat Vitesse is uitgeschakeld. Bij een gelijkspel of een nederlaag van de Spurs, 'overwinteren' de Arnhemmers wel in Europa.

 In dit artikel is informatie van het ANP gebruikt

###

"
304;618832;Real Sociedad;PSV;RSO;PSV;3;0;2021-12-09Z;2021-22 UEFA Europa League, Groepsfase;Europa League: PSV uitgeschakeld na rampavond bij Sociedad;"De samenvatting van de wedstrijd in de Europa League tussen Real Sociedad en PSV.

 PSV is na een 3-0 nederlaag bij Real Sociedad uitgeschakeld in de Europa League en zal na de winter het Europees voetbal vervolgen in de Conference League. Bovenop de uitschakeling kwam nog de volgende hamstringblessure van Noni Madueke. Dat verlies is misschien nog wel groter. En op deze rampavond voor Eindhovenaren haalde PSV het einde niet met z'n elven, na een tweede gele kaart voor Sangaré.

 Toen PSV en Sociedad bijna 3 maanden in Eindhoven 2-2 speelden, toonde Mario Götze zich een ware maestro. Een dirigent van het het aanvalsspel, dartelend op slechts het tweede Europese niveau. Trainer Roger Schmidt zal dan ook dolblij zijn geweest met het bericht van zijn medische staf dat Supermario hersteld was van zijn rugklachten, die Götze tegen Utrecht nog buiten het veld hadden gehouden. De terugkeer van de wereldkampioen ging ten koste van de minder gepolijste Braziliaan Carlos Vinícius, die tactisch faalde oordeelde Schmidt na het duel tegen Utrecht.

 Hoewel een puntje genoeg was stond Phillipp Mwene al na 45 seconden voor de doelman van de Basken. Die trouwens wel op tijd was. De ploeg die moest, Sociedad, zakte heel ver in en gaf PSV de bal. Maar het luie leunen is wat ze 't liefste doen, de pijlsnelle counter de specialiteit. Met na 16 minuten een eerste voorbeeld. Ritsu Doan verspeeld bijna bij de cornervlagde bal en tik-tak weg was Isak, Alexander Isak, bekend van Willem II. De Zweed faalde 1 tegen 1 met Joël Drommel. PSV ontsnapte. En waarschuwde een minuut later met een strak schot van Gakpo, maar de spits van dienst stond een meter buitenspel.

 Terwijl de wolken huilden in Baskenland, misschien vanwege het oeverloze ongevaarlijke geschuif, toen Sangaré er na 20 minuutjes ineens een indrukwekkende solo uitgooide. De bal belandde na het kunststukje langs twee man voor de liner van Mwene, die met een curve Alex Remiro testte. Die iets later gepasseerd werd, maar op de lijn assistentie kreeg van Isak, die de harde kopbal van Olivier Boscagli met de borst van de lijn haalde. En terug was het gekabbel. Tot Bruma uit het niets op de lat knalde. Iedereen in de goedgevulde Reale Arena zat weer rechtop.

 En waar 0-0 een logische ruststand leek, of misschien 0-1, stond er na de eerste helft 1-0 op de borden. Één slimmigheidje was voldoende. Porku liep uit de rug van Boscagli, werd op maat aangespeeld en legde prima terug op Adnan Januzaj. De Belg schoot de linkerhand van Mwene er bijna af: penalty. Keurig binnengeschoven door de captain Mikel Oyarzabal. Het overwicht van PSV bleek schijn. Al joeg de gefrustreerde Boscagli de bal van heel ver nog bijna binnen in de blessuretijd van het eerste bedrijf.

 Het leek de makkelijkste oplossing: schieten. Sociedad was niet naarvoren te branden. En liet met die voorsprong in de rug, PSV nog nadrukkelijk het spel maken in de tweede helft. De basiself leek daar niet toe in staat. Ja, Sangaré schoot nog een keer een end naast. Het leek wachten op de beroemde 'fresh legs' van Schmidt. Die na een dik uur hun entree maakten. Noni Madueke en Vinicíus moesten de bres slaan, het gaatje vinden, dat Gakpo en Doan niet lukte. Maar het bleek het begin van rampspoed. Het duo stond nog geen 5 seconden op het veld of Guti verspeelde achterin onnozel de bal aan Martín Zubimendi. Die tikte door op Oyarzabal en raak, 2-0. Geen PSV'er die 't balverlies aan zag komen. En dus in kon grijpen.

 Daarmee leken de kansen wel verkeken voor PSV en erger. De frisse benen van Madueke bleken niet zo fris. Vijf minuten op het veld liep hij zijn vierde hamstringblessure op. Wéér tegenslag voor de 19-jarige Engelsman. En mocht er nog iemand geloven in een voetbalwonder, dat laatste sprankje verdween met een omstreden tweede gele kaart voor Sangaré. Van Felix Zwayer, de Duitse scheidsrechter die na de Klassiker dit weekend al in opspraak kwam. Het lukte PSV met 11 al niet om iets te forceren, laat staan met 10. Dat de oud-Groninger Alexander Sørloth met een magistrale knal nog de 3-0 binnenschoot. Het was slechts een beetje extra zout in de gapende wond.

 Zo sneuvelde de Europese droom van PSV voor de tweede keer. Na het mislopen van Champions League voetbal was de Europa League het vangnet. De doelstelling om op het tweede podium te overwinteren is nu ook niet gehaald. Hoe mooi wordt dan straks de landing in de Conference League? Dat is de vraag na deze donkere avond in San Sebastián.  De andere wedstrijd in Groep B tussen Sturm Graz en AS Monaco ging nergens meer om. De Oostenrijkers waren al uitgeschakeld, terwijl de Monegasken al de groepswinnaar waren. In Graz werden de punten verdeeld: 1-1. Jakob Jantscher schoot de Oostenrijkers op voorsprong vanaf de stip. Na een half uur maaket Kevin Volland gelijk. Myron Boadu begon op bank en speelde de hele tweede helft. 


###

"
305;618903;AZ;Randers FC;AZ;RAN;1;0;2021-12-09Z;2021-22 UEFA Europa Conference League, Groepsfase;AZ dankt Oosting voor late zege tegen Randers;"AZ heeft de groepsfase van de Conference League afgesloten met een nipte zege op Randers FC. De overwinning kwam pas in de 87ste minuut tot stand via een doelpunt van invaller Thijs Oosting.

 Pascal Jansen had basisplaatsen voor Sam Beukema en Tijani Reijnders in petto en creëerde kans op kans in de eerste helft. Dani de Wit, geposteerd in de spits, stuitte op Randers-doelman Carlgren. Ook Jesper Karlsson had het vizier niet op scherp staan. De Zweedse doelman van de gasten redde ook op de inzet van Wijndal, waardoor het 0-0 stond bij rust.

 AZ bleef ook in de tweede helft de betere ploeg, maar was niet meer zo gevaarlijk als in het eerste bedrijf. De wedstrijd leek af te steven op een doelpuntloos gelijkspel, maar Carlgren, die zijn ploeg op de been had gehouden met een handvol reddingen, ging in de fout in de slotfase. Een houdbare poging van Zakaria Aboukhlal werd gelost, waarna Oosting kon binnen tikken en de gevierde man werd. De 50e wedstrijd van AZ onder leiding van Jansen eindigde zo in een zege. AZ verloor geen enkel duel in de groepsfase en verzamelde in totaal 14 punten in zes wedstrijden.

 Invaller Thijs Oosting wordt de matchwinner voor AZ. De spits maakt het enige doelpunt van de wedstrijd.

 De nederlaag in Alkmaar had voor Randers geen negatieve gevolgen. De Denen sluiten de groepsfase af als tweede, omdat CFR Cluj met 2-0 te sterk was voor Jablonec FK. Zodoende is Randers geplaatst voor de play-offronde van de Conference League, waarin een nummer drie uit een Europa League-groep wacht. 


###

"
306;618709;Ajax;Sporting CP;AJA;SCP;4;2;2021-12-07Z;2021-22 UEFA Champions League, Groepsfase;Ajax wint ruim van Sporting en schrijft geschiedenis in Champions League;"Ajax heeft de groepsfase van de Champions League in stijl afgesloten. Het elftal van trainer Erik ten Hag won ook het zesde groepsduel met Sporting Portugal (4-2). De club uit Amsterdam overwintert voor het eerst in de clubhistorie zonder puntenverlies in de koningsklasse, met een indrukwekkend doelsaldo van 20-5.

 Groepswinnaar Ajax stuit in de achtste finales op een nummer 2 van een andere poule. De loting voor de knock-outfase staat voor komende maandag op het programma.

 Weinig in een lege Johan Cruijff ArenA deed vermoeden dat het om een wedstrijd in de Champions League ging. Normaal trilt het stadion tijdens Europese wedstrijden en kunnen de spelers elkaar nauwelijks verstaan. Nu hoorde je hoe de regen neerdaalde op het gesloten dak van het onderkomen van Ajax.

 Zowel Ajax en Sporting was al zeker van een plaats in de achtste finales. De kampioen van Nederland startte zonder aanvoerder Dusan Tadic en Jurriën Timber, die na een volgende gele kaart een schorsing moet uitzitten. Trainer Rúben Amorin van Sporting wijzigde zijn basisformatie van het duel van vrijdag met Benfica op maar liefst acht plaatsen.

 Wie anders dan Sébastien Haller schoot Ajax na 8 minuten op voorsprong. De spits mocht een strafschop nemen nadat Daniel Braganca op zijn voet was gaan staan. Haller trad met zijn treffer in de voetsporen van Cristiano Ronaldo, die in het seizoen 2017/1018 voor Real Madrid ook in alle zes de groepswedstrijden scoorde. Haller mag zich met tien doelpunten voorlopig ook topscorer van de Champions League noemen.

 Perr Schuurs mocht zich aanrekenen dat Sporting in de 22e minuut op gelijke hoogte kwam. De vervanger van Timber verkeek zich op een voorzet van Bruno Tabata en zag Nuno Santos scoren. Ajax bleef ook na de gelijkmaker sterker maar Antony en Martínez stuitte op João Virgínia, de doelman die in de 42e minuut niet kon voorkomen dat Antony een blunder van Luis Neto afstrafte.

 Ajax ging na rust op zoek naar meer, met invallers Nicolás Tagliafico, Davy Klaassen, Devyne Rensch en Kenneth Taylor. Neres maakte de 3-0, vlak voordat hij werd gewisseld. Steven Berghuis tekende in de 62e minuut voor 4-1. Tabata bepaalde in de slotfase de eindstand namems de kampioen van Portugal.

###

"
307;604032;Jong Ajax;FC Emmen;JAJ;EMM;1;0;2021-12-06Z;2021-22 Keuken Kampioen Divisie;Jong Ajax koploper tweede periode na winst op Emmen;"Jong Ajax heeft de koppositie in de tweede periode gepakt na een 1-0 overwinning in de kraker tegen FC Emmen. De Drenten zijn door de nederlaag kansloos voor welke prijs dan ook in diezelfde periode. In de rennen-hollen-vliegen-wedstrijd op gure Toekomst maakte Youri Regeer in de stromende regen het enige doelpunt. De Amsterdamse beloften passeren Emmen ook op de reguliere ranglijst. Dick Lukkien hoopte vooraf in te lopen op koploper Volendam, maar dat plan viel letterlijk in het water.

 Ajax speelt morgen in de Champions League tegen Sporting, maar toch kreeg John Heitinga van zijn collega Erik ten Hag een paar versterkingen. Zo mocht Devyne Rensch (toch international) in de basis beginnen. Net als de Deen Mohamed Daramy, die debuteerde in de Keuken Kampioen Divisie. En zijn landgenoot Victor Jensen, die donderdag tegen Willem II op de bank zat, stond nu bij Jong aan de aftrap. Ook recordkeeper Jay Gorter begon.

 FC Emmen heeft niet de luxe om doordeweeks in een luxe kweekvijver te gaan vissen. Trainer Dick Lukkien begon dan ook gewoon met dezelfde 11, die vorig weekend met 3-0 wonnen van Almere City FC. De Fin Jasin-Amin Assehnoun maakte toen alledrie de doelpunten. En ook nu loste hij na 5 minuten het eerste schot in de richting van Gorter, die maar moeizaam redde. Omdat ie de bal gewoon wat laat zag. Miguel Araujo kreeg na een dik kwartier ook een bal richting doel, ondanks dat ie bij een corner onder het gras werd gestopt door 2 man.

 Daramy was de meest ijverige Ajacied op de koude en natte Toekomst. Maar zoals Ten Hag eerder op de dag tijdens de Champions League persconferentie al had aangegeven: rendement... Aan ijver geen gebrek, maar pijn deed het de granieten Emmer defensie niet. Zijn goedbedoelde passes kwamen niet aan of smoorden tussen Drentse voeten.
Na een half uur kreeg Enric Llansana pas een eerste halve kans. En dat terwijl trainer Heitinga nog zo gehamerd had op 'een stukje entertainment', want: ""Het is wel live op TV.""

 Taylor leek het te begrijpen, toen hij na een dribbel van Jensen de bal gewoon van 'm afsnoepte om op doel te rossen. 't Schot trof een been. En dus kregen we voor rust meer wissels dan goals. Lukkien moest Oussama El Azzouzi noodgedwongen vervangen. Hij raakte geblesseerd na een harde, onhandige charge van Youri Regeer (geel). Lucas Bernadou mocht twee minuten voor de pauze erop. In de rust bleef ook Arnaud Luzayadio achter in de kleedkamer, Mitch Apau mocht de stromende regen in. Bij Jong Ajax kwam Max de Waal en bleef Sontje Hansen binnen. Die is weer op de weg terug, zo vertelde hij in een openhartig interview.

 Sontje Hansen over fysieke en mentale problemen, en de zorg voor zijn moeder.

 Emmen kwam lekker uit de kleedkamer en knalde via Rui Mendes meteen nog maar een keer tegen Gorter aan. En Bernadou joeg nog een keer over. Maar het was Jong Ajax dat de voorsprong pakte. Terwijl de 'gladde pier' van Emmen, Assehnoun een de ene kant nog een penalty claimde, staken de Amsterdamse beloften razendsnel het veld over. daar mocht Daramy misschien wel een strafschop claimen, maar de aanval liep door. Unuvar legde de bal perfect op het hoofd van Regeer, 1-0. Invaller Apau stond te slapen.

 Emmen kon maar geen vuist maken in deze hotseknots wedstrijd. De schotjes werden zo hier en daar uitgewisseld, maar echt niet te missen kansen, nee. Tot vlak voor tijd. Wie anders dan Assehnoun haalde nog venijnig uit, maar Gorter zweefde stijvol richting hoek en tike de bal naast. De geschiedenis herhaalde zich op de valreep na een heerlijke omhaal van Mendes in blessuretijd.

 Jong Ajax kandideert zich dus meer en meer als titelkandidaat na een matige start onder Heitinga. En kan vrijdag in de laatste wedstrijd van de periode, uit bij TOP Oss, het bronzen schild pakken. De beloftenteams mogen niet meedoen aan de play offs uiteraard, dat ticket gaat dan naar de nummer 2.

 De ontknoping in de tweede periode is uiteraard van begin tot eind te volgen in Voetbal op Vrijdag, vanaf 19:30 op ESPN.

###

"
308;604035;Helmond Sport;FC Volendam;HEL;VOL;1;1;2021-12-03Z;2021-22 Keuken Kampioen Divisie;Koploper Volendam verslikt zich in Helmond Sport;"FC Volendam heeft tegen Helmond Sport twee dure punten verspeeld. Op bezoek bij de laagvlieger kwam Volendam niet verder dan een 1-1 gelijkspel.

 Volendam begon goed in Helmond maar de ploeg van Wim Jonk verprutste veel kansen. Na een half uur beet Helmond meer van zich af, wat leidde tot de verrassende openingstreffer van Arno Van Keilegom. Lang kon Helmond niet genieten van de voorsprong, want nog geen vijf minuten later stond het alweer gelijk. Robert Mühren gaf voor de verandering eens een assist, Martijn Kaars schoot de gelijkmaker keurig binnen.

 In de tweede helft drong Volendam flink aan, de koploper kreeg veel kansen maar het wist de mogelijkheden niet om te zetten in goals. Helmond Sport kon niet veel anders dan tegenhouden, maar slaagde wel in deze missie aangezien er niet meer gescoord werd.

 Volendam komt door het puntje nu vier punten los van Excelsior, dat maandag nog wel in actie komt tegen Jong AZ. In de tweede periode staat Volendam nu een puntje voor op Jong Ajax, maar ook die komen maandag nog in actie. 

 Reacties na afloop van helmond Sport - FC Volendam.

###

"
309;604036;FC Den Bosch;NAC Breda;DBO;NAC;0;5;2021-12-03Z;2021-22 Keuken Kampioen Divisie;NAC wint ruim van machteloos FC Den Bosch;"NAC heeft de uitwedstrijd tegen FC Den Bosch gewonnen. De club uit Breda zegevierde in de Keuken Kampioen Divisie met 0-5 in een leeg Stadion De Vliert. NAC besliste de wedstrijd na rust met drie doelpunten in zes minuten tijd.

 FC Den Bosch en NAC Breda begonnen de achttiende speelronde als de nummers acht en tien van de Keuken Kampioen Divisie. De Bosschenaren kregen midweeks een flinke tik te verwerken. Clubtopscorer Roy Kuijpers vertrekt per direct naar RKC Waalwijk. De 21-jarige aanvaller speelde op amateurbasis bij de club en kon daarom transfervrij vertrekken. Kuijpers was in zeventien wedstrijden goed voor negen doelpunten en twee assists.

 NAC de bovenliggende partij

 De Bredanaars namen meteen het initiatief in de wedstrijd. Onder leiding van de ervaren Ralf Seuntjens werd FC Den Bosch onder druk gezet. Dat leidde in de zevende minuut tot een levensgrote kans voor Kaj de Rooij. Hij schoot de bal voor leeg doel over na goed breedleggen van Antonia. Met een gewijzigde formatie, waarin Seuntjens als valse spits achter Boris van Schuppen fungeerde, probeerde NAC door de Bossche formatie van Jack de Gier te komen. Dat lukte met enige regelmaat, met name rechtsbuiten Jarchino Antonia was een ware plaag voor de verdediging van FC Den Bosch.

 Na 23 minuten was het dan eindelijk raak voor NAC. Met een gelukje kwam de bal bij Antonia die de bal diagonaal teruglegde, Seuntjens schoot de bal via een been van de tegenstander achter doelman Van der Steen. Het was alweer zijn tiende treffer van het seizoen. Leuk feitje: voor het zesde seizoen op rij dat Seuntjens uitkomt in de eerste divisie, staat hij op dubbele cijfers. FC Den Bosch kroop na het tegendoelpunt wat meer uit hun schulp en hield de bal wat langer in bezit. Ook waren ze scherper op de counter en meldden ze zich steeds meer op de helft van NAC.

 Voor rust kreeg FC Den Bosch nog twee mogelijkheden. Met afstandschoten van Ahannach en van der Heijden deelde het nog wat speldenprikjes uit. Maar echt gevaarlijk werd het niet voor het doel van doelman Nick Olij.

 Drie doelpunten in zes minuten

 Ook in de tweede helft was Antonia de man in vorm. Hij versnelde over rechts en tikte breed. Voor De Rooij een koud kunstje om de bal tegen de touwen te werken. Een kopie van het moment in de eerste helft maar nu weet De Rooij wel raak te schieten, 0-2. Een paar minuten later was het opnieuw raak. Na een mooie steekpass van Ralf Seuntjens, werkt Boris van Schuppen schitterend af met een stiftje.

 Van Schuppen schiet NAC op 3-0

 Nog geen minuut later is het alweer raak voor NAC. Thom Haye schiet een vrije trap binnen. Doelman Wouter van der Steen zag er niet goed uit. Na 67 minuten werd man of the match Jarchino Antonia naar de kant gehaald voor Pjotr Kestens. Het is de 20-jarige Belg die een minuut of vijf later de 0-5 op het scorebord zette. FC Den Bosch kon geen vuist meer maken en NAC speelde de wedstrijd rustig uit.

 Door deze overwinning klimt NAC naar de negende plek in de KKD. FC Den Bosch zakt twee plekken en is de nieuwe nummer tien op de ranglijst.

 Reacties na afloop van FC Den Bosch - NAC Breda.

###

"
310;621670;New England Revolution;New York City FC;NE;NYC;2;2;2021-12-01Z;2021 MLS, Eastern Conference Playoffs - Semifinals;New York City FC schrijft geschiedenis met Conference Final Game na spektakelstuk;"Voor New York City FC is 1 december een dag voor in de geschiedenisboeken. De ploeg van de Noorse coach Ronny Deila bereikte voor het eerst in de geschiedenis de finale van de Eastern Conference door koploper New England Revolution te verslaan in een spektakelstuk. Na een 2-2 stand na 120 minuten, waarin er nog twee keer gescoord werd in de verlenging, won de uitploeg in Foxborough na strafschoppen.

 Sean Johnson werd als doelman van New York de grote held. De Amerikaan stopte de strafschop van de Poolse topscorer van New England Revolution: Adam Buksa. Aangezien Matt Turner, zijn collega aan de andere kant, dat niet deed bij vijf strafschoppen van New York ging de ploeg voor het eerst in de zes jaar lange clubgeschiedenis door naar de Conference Final Game van de Eastern Conference. Daarin treft het Philadelphia Union, dat tweede werd in de Eastern Conference.

 Dave van den Bergh
New England Revolution, waar oud-Utrecht-speler Dave van den Bergh fungeert als assistent, was de absolute topfavoriet voor de MLS-titel. De club van Bruce Arena was zwaar de betere in de reguliere competitie en eindigde de Eastern Conference met een voorsprong van 19 punten op Philadelphia, dat dan weer drie punten meer had dan New York.

 De ploeg uit Foxborough keek in de kwartfinale van de play-offs al na drie minuten tegen een achterstand aan nadat Tayvon Gray op rechts alle ruimte kreeg om een ploeggenoot uit te zoeken en die in Santiago Rodríguez vond: 0-1. De Uruguayaan schoot hard in de bovenhoek raak. Toch duurde die voorsprong niet lang. Adam Buksa, met 16 goals clubtopscorer, vond 6 minuten later het net na een mooie vrije trap van aanvoerder Carles Gil.

 Rood voor MLS-topscorer
In de verlenging was het Valentín Castellanos, MLS-topscorer van dit seizoen met 21 treffers, die een voorzet van Gudmundur Thórarinsson tegen het net kopte. Maar de Argentijn kon zich vervolgens niet beheersen, haalde snoeihard uit op een middenvelder Wilfrid Kaptoum en kreeg terecht zijn tweede gele kaart. Castellanos mist dus de eerste conference finale van zijn ploeg. Met een man meer lukte het New England vervolgens om via Club Brugge-aankoop Tajon Buchanan nog op 2-2 te komen, maar in de strafschoppenserie ging het toch nog mis.

 Mocht New York het Philadelphia Union van oud-Heraclied Jamiro Monteiro verslaan dan wacht de winnaar van de Western Conference Final Game tussen Portland Timbers en Real Salt Lake in de MLS Final. De winnaar daarvan kroont zich tot kampioen van Amerika.

 Samenvatting New England Revolution - New York City FC, een wedstrijd gespeeld op 1 december 2021.

###

"
311;621630;Nederland;Japan;NED;JPN;0;0;2021-11-29Z;2021 Women's International Friendly;Oranjevrouwen spelen doelpuntloos gelijk in matig oefenduel met Japan;"De Oranjevrouwen zijn in een matig oefenduel met Japan niet verder gekomen dan een doelpuntloos gelijkspel. De compleet nieuwe formatie ten op zichte van de wedstrijd met Tsjechië wist weinig te creëren en mocht niet ontevreden zijn dat de tegendoelpunten uitbleven in het Haagse Cars Jeans Stadion: 0-0.

 Zes debutanten

 Bondscoach Mark Parsons voegde voor de oefenwedstrijd zes jonge speelsters toe aan de selectie en stelde maar liefst vier debutanten op: keeper Barbara Lorsheyd en verdedigers Samantha van Diemen, Caitlin Dijkstra en Janou Levels. Ervaren krachten Dominique Janssen, Jill Roord en Vivianne Miedema, die vandaag door de BBC tot beste speelster van het jaar werd benoemd, werden ontzien voor het duel in Den Haag.

 Parsons nam die keuze omdat het WK-kwalificatieduel met Tsjechië - die uiteindelijk in een teleurstellend gelijkspel eindigde - vanwege sneeuw een dag werd uitgesteld en er weinig tijd tussen de twee wedstrijden zat. Daarnaast kampen een aantal basisklanten, zoals Lieke Martens en Jackie Groenen, met een blessure.

 De reacties van speelsters en de bondscoach na de wedstrijd Nederland (v) - Japan (v)

 Overheersing Japan

 De compleet nieuwe formatie kon in de eerste helft nog helemaal niks brengen. Alleen de Japanners hadden recht op een doelpunt, die druk zetten op de thuisploeg en dominant speelden. Vooral dankzij Yuika Sugasawa werd het doel van Lorsheyd, die na 41 oproepen eindelijk haar debuut maakte, zes maal bestookt. De Oranjevrouwen wisten aan de andere kant geen enkel schot af te leveren.

 Met invallers Lisa Doorn, Maria Olislagers (debutanten), Victoria Pelova, Lineth Beerensteyn en Sherida Spitse (194e interland) probeerde Parson wat nieuwe energie in de ploeg te pompen. Het leverde nog niks op, terwijl Japan af en toe in de zestien wist te komen. Telkens kon een echt goed schot wel worden voorkomen door de Nederlandse verdediging. FC Twente-spits Joëlle Smits wist na 75 minuten eindelijk een schot af te leveren, maar die ging over het Japanse doel heen.

 WK nog onzeker

 Nederland staat met nog drie wedstrijden te gaan in de WK-kwalificiatie eerste in de poule, maar IJsland heeft twee wedstrijden minder gespeeld en kan met zes punten over de Leeuwinnen heen gaan. De nummer één gaat naar het WK, het land dat als tweede eindigt gaat naar de play-offs.

###

"
312;604039;FC Emmen;Almere City FC;EMM;ALM;3;0;2021-11-29Z;2021-22 Keuken Kampioen Divisie;Assehnoun legt Almere met hattrick op de pijnbank;"FC Emmen heeft goede zaken gedaan in de Keuken Kampioen Divisie. In eigen huis won het met 3-0 van Almere City. Jasin-Amin Assehnoun was de grote man bij de thuisploeg, hij maakte een hattrick. Door de overwinning staat Emmen nu op een derde plek. Almere, dat vorige week afscheid nam van trainer Gertjan Verbeek staat achttiende.

 Eerste wedstrijd zonder Gertjan Verbeek

 De wedstrijd tegen FC Emmen was de eerste voor Almere City zonder Gertjan Verbeek. De ervaren oefenmeester moest afgelopen dinsdag na een dienstverband van amper vijf maanden het veld ruimen vanwege de aanhoudende slechte resultaten. Tim Bakens, Hedwiges Maduro en Serge van der Ban namen vandaag de honneurs op de bank van Almere waar, maar dat bracht nog niet het gewenste resultaat.

 Door twee gigantische fouten in de verdediging van Almere stond Emmen al na twintig minuten op een 2-0 voorsprong. In beide gevallen stond Assehnoun op de goede plek en bleef hij rustig voor de goal. In de tweede helft maakte Assehnoun zijn hattrick compleet. Dit keer kreeg hij wat minder hulp van de Almere City-verdediging en schoot hij de bal van zo'n twintig meter knap in de verre hoek.

###

"
313;604087;MVV Maastricht;Roda JC Kerkrade;MVV;RJC;1;1;2021-11-29Z;2021-22 Keuken Kampioen Divisie;Restant Limburgse derby tussen MVV en Roda JC kent ook geen winnaar;"MVV en Roda JC hebben elkaar maandagmiddag in evenwicht gehouden tijdens het restant van de eerder gestaakte wedstrijd in de Keuken Kampioen Divisie. In Stadion de Geusselt eindigde het duel tussen de Limburgse clubs in 1-1 na goals van Mitchy Ntelo en Xian Emmers.

 Wegens ongeregeldheden werd de wedstrijd tussen MVV en Roda op vrijdag 29 oktober gestaakt. Scheidsrechter Joey Kooij haalde de spelers toen vlak voor rust naar binnen nadat supporters van beide clubs onder meer vuurwerk naar elkaar gooiden. Later werd er zelfs een deur op het veld gegooid en moest de ME ingrijpen. Vanwege de nieuwe coronamaatregelen waren er vandaag geen toeschouwers welkom in Stadion de Geusselt.

 Vreemde wedstrijd

 De teams kwamen vorige keer niet tot scoren in de eerste veertig minuten, dus stond er vandaag aan het begin van de wedstrijd 'gewoon' een score van 0-0 op het bord. Het restant van het duel werd niet op de traditionele manier vanaf de middenstip afgetrapt, maar via een vrije trap op de helft van Roda. In de 'eerste helft' gebeurde nauwelijks iets, omdat deze slechts een aantal minuten duurde. De teams gingen bij rust niet naar binnen, maar bleven buiten.

 Na een korte bespreking werd de wedstrijd weer hervat voor een volle tweede helft. Het eerste echte gevaar kwam dasarin van de kant van Roda. Stefano Marzo probeerde het met een schot van buiten de zestien, maar MVV-doelman Romain Matthys kon knap keren. Een belangrijke redding aangezien het hierdoor 0-0 bleef en MVV even later in de 57ste minuut op voorsprong kwam via Mitchy Ntelo. Hij kon de bal makkelijk binnen tikken na een prachtig afgemeten assist van Mitchel Keulen.

 De 1-0 van Mitchy Ntelo in de wedstrijd MVV - Roda JC.

 Lang kon de thuisploeg echter niet genieten van de voorsprong, want Roda maakte vier minuten later alweer gelijk. Dit keer trad de keeper van MVV minder sterk op waarna de bal later op de paal werd geschoten en vanuit de rebound via de binnenkant van de paal binnen viel. Xian Emmers was de maker van de 1-1 en bepaalde hiermee de eindstand.

 De 1-1 van Xian Emmers in de wedstrijd MVV - Roda JC.

 De reacties na afloop van MVV Maastricht - Roda JC Kerkrade.

###

"
314;604042;NAC Breda;Helmond Sport;NAC;HEL;1;0;2021-11-27Z;2021-22 Keuken Kampioen Divisie;Gelegenheidsspits Adilehou kopt NAC naar drie punten;"NAC Breda heeft zaterdagmiddag een belangrijke overwinning geboekt op Helmond Sport. Centrale verdediger Moise Adilehou werd als spits binnen de lijnen gebracht door interim-trainer Hans Visser en de gelegenheidsspits bleek goud waard. Hij kopte de bal bij de tweede paal binnen, waardoor NAC de drie punten in eigen huis weet te houden: 1-0. Het werd zeker geen traditioneel 'Avondje NAC', maar een wedstrijd die eigenlijk geen winnaar verdiende.

 NAC Breda en Helmond Sport begonnen de zeventiende speelronde als de nummers twaalf en zeventien van de Keuken Kampioen Divisie. Het beloofde een wedstrijd te worden met héél veel doelpunten. Ralf Seuntjens, die vorig jaar mede door puntverlies tegen Helmond Sport rechtstreekse promotie misliep, voorspelde onlangs dat hij zes keer zou scoren tegen Helmond Sport. Bij NAC ontbrak hoofdtrainer Edwin de Graaf. Hij ging vrijdag onder het mes. De precieze reden is onbekend.

 Helmond bovenliggende partij

 Zoals van de thuisploeg verwacht mag worden, namen de Bredanaars het initiatief in de wedstrijd. Dat leidde alleen niet tot grote kansen. Aanvaller Kaj de Rooij was het dichtste bij in de openingsfase. Hij schoof de bal vanuit de linkerkant van het strafschopgebied richting de tweede paal, maar Mike Havekotte wist een doelpunt te voorkomen. Met Thom Haye terug in de basis bij NAC, probeerde de thuisploeg door de ingezakte formatie van Wil Boesen te komen. Tevergeefs, want grote kansen kwamen er niet voor NAC Breda.

 Sterker nog, het waren de bezoekers die de grootste kans van de eerste helft kregen. Centrale verdediger Dion Malone, stapte voor buitenspel, maar de vlag bleef terecht omlaag waardoor Jossue Dolet in de 25e minuut de score kon openen voor Helmond Sport. Eén op één met doelman Nick Olij raakte hij de paal. Een serieuze waarschuwing voor de ploeg uit Breda, die daarna de kluts een beetje kwijt leek te raken. De bezoekers kropen uit hun schulp en hielden de bal wat langer in bezit. Ook waren ze scherper op de tweede bal en meldden ze zich steeds meer op de helft van NAC.

 Op slag van rust kreeg centrale verdediger Robin Van der Meer nog een goede kans om Helmond met een voorsprong op zak de kleedkamers op te zoeken. Zijn kopbal vanaf ongeveer veertien meter naar de tweede paal. Olij strekte zich volledig om de bal uit het doel te houden en een 'zeldzaam' doelpunt van Van der Meer te voorkomen.

 Ook in de tweede helft gebeurde er weinig. Haye is in het begin nog dichtbij met een vrije trap. NAC bracht na rust drie aanvallers in het veld, maar creëerde vrijwel niets. Helmond Sport leek dat prima te vinden en maakte ook van aanvallen geen prioriteit. Beide ploegen wisten moeilijk tot de vijandelijke zestienmeter door te dringen en zochten hun heil in afstandsschoten, die het doel niet bereikten.

 Gouden wissel

 Zo kabbelde het een beetje voort en was het hopen op standaardsituaties, die wellicht een uitkomst konden bieden. In de 86e minuut was het ook invaller Kossiah die uit een corner de grootste kans in de tweede helft kreeg. Zijn kopbal ging net over het doel van Havekotte. NAC geloofde tóch nog in een late gelijkmaker en die kwam er. Centrale verdediger Moise Adilehou werd als spits vijf minuten voor tijd binnen de lijnen gebracht door interim-trainer Visser en dat bleek een gouden wissel. Hij kopte vanuit een corner van Haye bij de tweede paal binnen. Een wedstrijd die geen winnaar verdiende, kreeg er zo wel een. Het scheelde niks of het werd ook nog 2-0. Een afgeslagen voorzet van Helmond Sport wordt verwerkt waardoor NAC twee tegen één kon uitspelen. Kerstens stuurde Banzuzi alleen op Mike Havenkotte af, maar hij faalde.

 Door deze overwinning klimt NAC naar de tiende plek in de KKD. Helmond Sport blijft op de zeventiende plek en moet naar beneden blijven kijken.

###

"
315;604040;FC Volendam;FC Den Bosch;VOL;DBO;3;0;2021-11-26Z;2021-22 Keuken Kampioen Divisie;Mühren helpt koploper Volendam aan eenvoudige zege op Den Bosch;"FC Volendam kende vrijdagavond geen problemen met FC Den Bosch. In eigen huis won Volendam dankzij twee treffers en een assist van Robert Mühren eenvoudig: 3-0.

 Vlak voor rust opende Gaetano Pio Oristanio op aangeven van Mühren de score voor Volendam. In de tweede helft slaagde de 32-jarige spits er zelf ook in om op het scoreformulier te verschijnen. Met twee treffers na rust schoot hij zijn ploeg naar een comfortabele zege.

 De ploeg van Wim Jonk gaat nu met 38 punten uit 17 competitieduels aan kop in de Keuken Kampioen Divisie. Nummer twee Excelsior volgt met 35 punten.

 Excelsior ontsnapt tegen Jong FC Utrecht

 Excelsior had het op eigen bodem lastig tegen Jong FC Utrecht. Lange tijd leek de ploeg uit Rotterdam zelfs op weg om punten te verspillen, maar Marouan Azarkan schoot zijn ploeg vlak voor tijd alsnog naar de drie punten.

 Excelsior kwam halverwege de eerste helft op achterstand na een doelpunt van Eros Maddy. Topscorer Thijs Dallinga bracht zijn ploeg vlak na rust op gelijke hoogte, waarna Azarkan de winnende maakte.

 Overigens viel Dallinga vlak voor tijd uit met een blessure. Het is nog niet duidelijk hoe ernstig zijn kwetsuur is.

 De samenvatting van de wedstrijd in de Keuken Kampioen Divisie tussen Excelsior en Jong FC Utrecht.

 Steijn helpt ADO met hattrick

 Sem Steijn heeft ADO met een hattrick aan een klinkende zege op hekkensluiter FC Dordrecht geholpen: 5-1. De ploeg uit Den Haag ging voor rust al met 4-0 aan de leiding.

 Steijn opende na zes minuten de score, waarna ook Ricardo Kishna en Thomas Verheydt het doel wisten te vinden. Daarna was het weer de beurt aan Steijn, die in het restant van de wedstrijd nog twee keer scoorde.

 Tim Holscher tekende namens Dordrecht nog voor de eretreffer tien minuten voor tijd. Het is voor ADO de vierde zege op rij in de Keuken Kampioen Divisie.

 De samenvatting van de wedstrijd in de Keuken Kampioen Divisie tussen ADO Den Haag en FC Dordrecht.

###

"
316;604044;De Graafschap;Jong Ajax;GRA;JAJ;1;3;2021-11-26Z;2021-22 Keuken Kampioen Divisie;Jong Ajax verslaat De Graafschap op bijzondere avond en dringt top drie binnen;"Jong Ajax heeft op bezoek bij De Graafschap met 1-3 weten te winnen dankzij twee late treffers. Hierdoor gaan de Amsterdammers over De Superboeren heen op de ranglijst. Jong Ajax staat nu derde en De Graafschap zakt naar plek vijf.

 De avond begon met een schitterend eerbetoon aan De Graafschap-clubicoon Simon Kistemaker, die dinsdag op 81-jarige leeftijd overleed. Na een indrukwekkende minuut stilte, die werd afgesloten met vuurwerk, begonnen de teams op De Vijverberg aan de wedstrijd.

 Er diende zich genoeg kansen aan in de eerste helft en het was Jong Ajax dat na 24 minuten op voorsprong kwam via Naci Ünüvar. De Graafschap liet het er natuurlijk niet bij zitten in deze speciale Kistemaker-wedstrijd. Zo zette Joey Konings De Superboeren op slag van rust op gelijke hoogte: 1-1. Dit was ook de ruststand.

 Het leek er lang op dat de ruststand ook de eindstand zou zijn, maar niets was minder waar. Jong Ajax liep in de laatste minuten van het duel namelijk nog weg bij de tegenstander. In de 88ste minuut was het eerst Christian Rasmussen die de Amsterdammers aan een 1-2 voorsprong hielp en drie minuten later gooide Ar'Jany Martha de wedstrijd op slot met een mooie treffer. Jong Ajax won zo met 1-3 bij De Graafschap.

###

"
317;618905;Jablonec;AZ;JABL;AZ;1;1;2021-11-25Z;2021-22 UEFA Europa Conference League, Groepsfase;AZ groepswinnaar na gelijkspel bij Jablonec;"AZ is doorgedrongen tot de achtste finales van de Conference League, het nieuwe Europese toernooi van de UEFA. De formatie van trainer Pascal Jansen is zeker van de eerste plaats in de groep, na het gelijkspel (1-1) bij FK Jablonec.

 Al na 7 minuten kwamen de Tsjechen op voorsprong. Milos Kratochvil verlengde een vrije trap van Jan Krob met het hoofd en zag de bal met een curieuze boog over doelman Peter Vindahl Jensen heen gaan.

 Pas tegen het einde van de eerste helft kreeg AZ wat mogelijkheden. Dat leidde tot schoten van Jordy Clasie en Vangelis Pavlidis, die beide nog werden geblokt.

 Vervolgens had de toegenomen druk wel de gelijkmaker tot gevolg. Håkon Evjen, die als basisspeler de voorkeur had gekregen boven Albert Gudmundsson, maakte de treffer op aangeven van Pavlidis.

 Ook na de hervatting kabbelde het duel min of meer voort. Er was een aardige poging van Jesper Karlsson, maar die slaagde er net niet in doelman Jan Hanuš met een boogballetje te verrassen. Clasie schoot hard, maar ietwat 'wild' naast. Aan de andere kant gaven de Alkmaarders echter vrijwel geen kansen meer weg.

 Jaroslav Zelený van de thuisclub ontsnapte halverwege de tweede helft aan rood, na een grove overtreding op Evjen. De Oostenrijkse scheidsrechter Manuel Schüttengruber volstond vreemd genoeg met geel. De Noorse aanvaller viel enkele minuten later geblesseerd uit.

 In dit artikel is informatie van ANP gebruikt

###

"
318;618828;PSV;SK Sturm Graz;PSV;STG;2;0;2021-11-25Z;2021-22 UEFA Europa League, Groepsfase;PSV zet grote stap richting overwintering in Europa League;"Door een 2-0 zege op Sturm Graz heeft PSV een grote stap gezet richting de volgende ronde van de Europa League. In Eindhoven maakten Carlos Vinicius en Bruma de doelpunten. PSV heeft de tweede plek nu stevig in handen en is zeker van de Conference League na de winter.

 PSV moest er lang op wachten in de eerste helft, maar kwam uiteindelijk wel op voorsprong. Een overtreding op Mario Götze in het strafschopgebied van de Oostenrijkers leverde de thuisploeg een strafschop op. Vinicius zette PSV vanaf de stip vervolgens op voorsprong op slag van rust.

 Knullig uitverdedigen en een briljante assist van Doan bracht de bal in de 54ste minuut bij Bruma, die de 2-0 binnenschoof. Het was alweer het vierde doelpunt in de laatste drie wedstrijden van de Portugees. Het restant van de wedstrijd werd door de ploeg van Roger Schmidt professioneel uitgespeeld. PSV kwam niet meer in de problemen en kan zich gaan opmaken voor een heet potje tegen Real Sociedad over twee weken.

 Doordat AS Monaco in eigen huis won van Real Sociedad (2-1), staat PSV nu tweede in groep B met acht punten. Sociedad bezet de derde plek met zes punten. Een gelijkspel tegen de Basken volstaat voor de tussenronde van de Europa League.

###

"
319;618919;Stade Rennais;Vitesse;REN;VIT;3;3;2021-11-25Z;2021-22 UEFA Europa Conference League, Groepsfase;Vitesse mag blijven dromen na late gelijkmaker Openda;"Vitesse kan in de groepsfase van de Conference League hooguit nog tweede worden, wat recht geeft op een zogenoemde tussenronde. Stade Rennes plaatste zich rechtstreeks voor de achtste finales, door in eigen huis in een boeiend duel gelijk te spelen tegen de Arnhemmers (3-3). Tottenham Hotspur, dat verloor met 2-1 bij Mura, staat nu gelijk met Vitesse. Mura is kansloos.

 Al na 9 minuten kwam de Franse nummer 3 op voorsprong, na een onzorgvuldigheid in de opbouw bij Vitesse. Gaëtan Laborde profiteerde beheerst, op aangeven van Martin Terrier.

 Daarna brak een sterkere periode van de Arnhemmers aan. Zo was Loïs Openda meerdere keren gevaarlijk, onder meer na voorbereidend werk van Daan Huisman en Matúš Bero. Beide keren stuitte hij op doelman Alfred Gomis.

 Wat tegen de verhouding in liep de thuisclub vervolgens in de 39e minuut verder uit, opnieuw na balverlies bij Vitesse achterin. Opnieuw scoorde Laborde, deze keer was de assist van Birger Meling. Nog voor rust zorgde Huisman er echter voor dat het weer spannend werd, door uit de tweede lijn raak te schieten (1-2).

 Vitesse-speler Daan Huisman na afloop van de wedstrijd in de Conference League tussen Stade Rennes en Vitesse.

 Met Thomas Buitink als invaller zette Vitesse ook na de hervatting meteen druk, maar wist de kansen niet te benutten. Opnieuw viel het doelpunt daardoor aan de andere kant en opnieuw was Laborde de schutter, nu nadat hij de bal in het strafschopgebied ietwat gelukkig voor zijn voeten kreeg.

 Vitesse gaf niet op en al snel scoorde Buitink na voorbereidend werk van Maximilian Wittek alsnog, 2-3. Openda schoot vervolgens fraai en verdiend de 3-3 binnen.

 Vitesse miste Danilho Doekhi en doelman Markus Schubert, beiden geschorst. De vervangers waren Dominik Oroz en Jeroen Houwen. Eli Dasa ontbrak in de basis. De speler was te laat op de wedstrijdbespreking, meldde Letsch. Hij viel nog wel in. Tegen Tottenham Hotspur overkwam Loïs Openda hetzelfde, die werd toen ook gepasseerd.

 Vitesse-speler Matúš Bero na afloop van de wedstrijd in de Conference League tussen Stade Rennes en Vitesse.

###

"
320;618915;Slavia Praag;Feyenoord;SLP;FEY;2;2;2021-11-25Z;2021-22 UEFA Europa Conference League, Groepsfase;Feyenoord wint groep na krankzinnig gelijkspel in Praag;"Feyenoord heeft met 2-2 gelijkgespeeld bij Slavia Praag. De Rotterdammers zijn nu groepswinnaar en overwinteren voor het eerst sinds 2014/2015 in Europa. Invaller Cyriel Dessers maakte beide doelpunten, uiteraard 1 in extra tijd. Een onverwachte ontknoping, nadat Guus Til al voor rust met rood in moest rukken.

 Maar de meest besproken man na afloop was toch Ofir Marciano. De stand-in voor Justin Bijlow beleefde een horroravond en ging bij beide tegendoelpunten verre van vrijuit. Ondanks alle tegenslag werd het toch een topavond voor Feyenoord. ""Onze beste prestatie van het seizoen"", complimenteerde Arne Slot zijn ploeg.

 Vooraf was de uitgangspositie duidelijk. Een punt was genoeg voor Feyenoord om de groep te winnen, Europees te overwinteren en de tussenronde over te slaan. Arne Slot kiest eigenlijk altijd voor zo ongeveer dezelfde namen. Simpelweg omdat de selectie niet zo breed is. Toch één wijziging, u weet 't. Justin Bijlow ontbrak in Praag vanwege een positieve coronatest. Maar, geen probleem, want Feyenoord had immers de ervaren Israëlisch international Ofir Marciano achter de hand?

 Feyenoord-doelman Ofir Marciano na afloop van de wedstrijd met Slavia Praag.

 Nou dat was wel een probleempje. Want deze Marciano kan niet zo goed voetballen. Dat bewees hij vorig jaar al eens in de Nations League, toevallig toen tegen Tsjechië. En ook de toeschouwers in de Sinobo Stadion zijn inmiddels op de hoogte. De keeper kwam met een veel te slappe pass op Tyrell Malacia. De linksback stond te snurken, eerlijk is eerlijk. Alexander Bah zat ertussen en bediende zijn Nigeriaanse collega Peter Olayinka op maat. En Feyenoord al in minuut 12 op achterstand.

 Zes minuten later kregen de Rotterdammers ook een Nigeriaanse spits, een Belgische, maar toch. Bryan Linssen ging ineens op het gras zitten. Hij had in zijn allereerste duel een tik gekregen en bleef groggy. Hij kon niet verder en dus kwam Cyriel Dessers al na een dik kwartier.

 Ondertussen bleef Feyenoord maar knoeien in de opbouw. Met als dieptepunt Marciano die tegen een Tsjech aanknalde en maar ternauwernood kon voorkomen dat zijn vuurpijl een assist werd. Het was niet de eerste en laatste fout van de vervanger van Bijlow. Zijn onzekerheid leek wel besmettelijk, want die sloeg wel een beetje over naar de Rotterdamse laatste lijn, die zenuwachtig bleef opereren.

 Uiteraad wilde Feyenoord als altijd verzorgd aanvallen van achteruit, maar het bezorgde de fans hartkloppingen. Terwijl een lange bal toch nog niet zo'n slecht idee bleek na een half uurtje, bij de 1-1. Toornstra hield de bal binnen, na een 1 tweetje met een hand van Slavia, legde hij terug op Dessers. Die uit de draai schitterend binnenschoot. Koud tien minuten op het veld.

 Feyenoord leek de wedstrijd te kantelen tot Guus Til ineens zijn nop vol op de kuit van Slavia's aanvoerder Nicolae Stanciu plantte. Hij leek de ontsnappen met geel, waar de scheidsrechter al mee had gezwaaid. Maar ook zonder VAR, werd er ingegrepen. Op advies van zijn assistent trok de Fin Mattias Gestranius rood. Hoewel eerder handig dan gemeen: er was wel wat voor te zeggen. Dessers geloofde er niets van. ""Hij geeft geel. Dan stormen al die Slavia-spelers op hem af en zegt ie iets dat z'n assistent dat zei. Die stond 60 meter verderop en kon dat nooit zien.""

 Feyenoord haalde de rust met 1-1. Maar met het kwijtraken van doelpuntenmakers Linssen en Til leek het strijdplan voor de tweede helft: de loopgraven in en hopen op dat ene wapen Dessers. Het heen en weer verkeer was niet meer. Maar hoewel het spel maar 1 kant opging, veel kansen leverde het Slavia ook niet op. Na een dik uur spelen stopte Marciano op onorthodoxe wijze een kopbal uit een corner, da's waar. Maar de meeste aanvallen smoorden in Rotterdamse werklust. Met Jens Toornstra uiteraard als personificatie daarvan.

 Tot die arme Marciano weer in de fout ging. Een strak schot van Tomáš Holeš was meer dan houdbaar. Dat lukte 'm dan nog wel, maar hij sloeg de bal daarbij weer onhandig voor de voeten van Jan Kuchta die dankbaar binnenschoot, 2-1. Op de sociale media dook opmerkelijk vaak de naam van Eric Meijers op... De oud-Achilles-trainer met een keepersprobleem.

 De achtervolging van het tiental van Feyenoord leverde niet heel veel kansen op. Fredrik Aursnes krulde nog een bal net naast in een van de spaarzame uitbraken. Een overweldigend slotoffensief bleek met 10 man tegen 11 scherpe Tsjechen lastig te ontketenen. En in de laatste minuut was het opnieuw een grensrechter die hoofdrol opeiste. De kopbal van Lutsharel Geertruida leek via, nog eens via en uiteindelijk via de onderkant van de lat over de doellijn.

 Nee oordeelde de verantwoordelijke assistent. Maar in de extra tijd.... Juist, was daar dat enige wapen... Dessers. Met een beeldschoon kopballetje bezorgde de Belgische supersub Feyenoord de groepswinst. De ultieme beloning voor de Rotterdamse onverzettelijkheid, na zoveel tegenslag in Praag.

 De 'matchwinner' kon het nauwelijks bevatten. Hij stond in zijn onderbroek de pers te woord. ""Ze vroegen om een broekje in het publiek."" Hij moest even bijkomen. ""Ik moet het even laten bezinken', zei Dessers. ""Niet normaal. Er is zoveel gebeurd in deze wedstrijd. Pff. Als je dan zo laat nog gelijk kan maken, geeft dat wel een fantastisch gevoel.Dit voelt als een overwining."" Hij wilde zijn ongelukkige keeper niet afvallen. ""Vlak voor dat doelpunt houdt hij ons bijvoorbeeld overeind. Ik ben blij dat ik zijn foutje heb kunnen herstellen. Daar ben je een team voor.""

 De doelman vond het zelf wel passen bij het leven van een doelman. ""Soms helpt de keeper het team. Soms helpt het team de keeper."" Maar desondanks krijgt Dessers een heerlijke kerst. ""Die krijgt een heel mooi cadeau van mij. Geloof me maar.""

###

"
321;618718;Besiktas;Ajax;BES;AJA;1;2;2021-11-24Z;2021-22 UEFA Champions League, Groepsfase;Besiktas - Ajax;"Ajax heeft ook de vijfde wedstrijd van dit seizoen in de groepsfase van de Champions League gewonnen. De formatie van trainer Erik ten Hag was in Istanbul te sterk voor Besiktas (1-2), niet in het minst dankzij twee doelpunten van Sébastien Haller. De Amsterdammers waren al zeker van de achtste finales en mogen zich nu ook officieel groepswinnaar noemen.

 Na 22 minuten kwam Besiktas op voorsprong, door een benutte strafschop van de Algerijn Rachid Ghezzal. Het buitenkansje was, mede op advies van de VAR, toegekend na hands van Noussair Mazraoui.

 Haller maakte vlak na rust gelijk. De topschutter, invaller deze keer, deed dat na voorbereidend werk van de Argentijnen Lisandro Martínez en Nicolás Tagliafico.

 De Fransman maakte ook de 1-2, zijn negende alweer dit seizoen in het toernooi. Nu schoot hij raak na een door Martínez verlengde vrije trap van Dusan Tadic.

 Bij Ajax stond André Onana voor de eerste keer in het doel na een langdurige schorsing wegens doping. Vergeleken met de laatste wedstrijden had coach Erik ten Hag maar liefst zes andere spelers in het basiselftal gezet. De vele wijzigingen hadden gevolgen voor het spel van Ajax, want de Amsterdammers waren tegen Besiktas lang niet zo dominant als in voorgaande Europese duels. Desondanks werd de overwinning werd over de streep getrokken en daardoor werd Ajax de eerste Nederlandse club sinds het seizoen 1995/96 die overwintert als groepswinnaar.

###

"
322;618822;Spartak Moscow;Napoli;SPM;NAP;2;1;2021-11-24Z;2021-22 UEFA Europa League, Groepsfase;Promes wint met Spartak van Napoli;"Spartak Moskou heeft in de groepsfase van de Europa League ook het tweede duel met Napoli gewonnen. De Russische ploeg versloeg op eigen veld de Italiaanse club met 2-1. Na nog geen halfuur leidde Spartak al met 2-0 dankzij twee treffers van Aleksandr Sobolev. Na ruim een uur verkleinde Eljif Elmas nog wel de achterstand, maar de gelijkmaker van de bezoekers bleef uit.

 Aanvaller Quincy Promes was bij de thuisclub basisspeler. Hij ging in de extra tijd naar de kant. Spartak had de uitwedstrijd tegen Napoli eind september met 3-2 gewonnen. Promes scoorde in dat duel twee keer.

 In poule C gaan Spartak en Napoli aan de leiding met 7 punten. Leicester City (5 punten) ontvangt donderdag Legia Warschau (6 punten).

###

"
323;604050;Jong FC Utrecht;FC Volendam;JUT;VOL;0;1;2021-11-22Z;2021-22 Keuken Kampioen Divisie;Volendam wint met pijn en moeite van Jong Utrecht en staat weer eerste;"FC Volendam heeft de koppositie in de Keuken Kampioen Divisie weer overgenomen van Excelsior. Op bezoek bij Jong Utrecht won het met 0-1, maar het ging allesbehalve makkelijk in Utrecht. De ploeg van Wim Jonk had erg veel moeite met het spel van Jong Utrecht en het had uiteindelijk een late treffer van invaller Achraf Douiri nodig om de drie punten mee terug te nemen naar Volendam.

 De aanvaller tikte in de 82e minuut bij de eerste paal raak na een goede voorzet vanaf links van Daryl van Mieghem. Douiri was na afloop in de wolken met zijn treffer.

 FC Volendam-speler Achraf Douiri na afloop van het duel in de Keuken Kampioen Divisie tussen Jong FC Utrecht en FC Volendam.

 FC Volendam voorkwam met het late doelpunt van Douiri het derde gelijkspel op rij. In de afgelopen twee speelronden pakte de ploeg van trainer Wim Jonk, al veertien competitieduels op rij ongeslagen, telkens slechts één punt tegen FC Emmen (2-2) en Jong Ajax (4-4).

 Door de zege houdt Volendam 3 punten voorsprong op Excelsior, dat vrijdag al met 5-1 won bij Helmond Sport.

 In dit artikel is informatie van het ANP gebruikt.

###

"
324;604057;Jong Ajax;FC Volendam;JAJ;VOL;4;4;2021-11-19Z;2021-22 Keuken Kampioen Divisie;Volendam behoudt in slotseconde koppositie;"Volendam behoudt de koppositie in de Keuken Kampioen Divisie. De ploeg van oud-Ajacied Wim Jonk speelde in een spektakelstuk met 4-4 gelijk bij Jong Ajax.

 Jong Ajax vloog uit de startblokken. Max de Waal en Youri Regeer bezorgden de beloften uit Amsterdam binnen een kwartier een 2-0 voorsprong. Gaetano Oristanio deed twee minuten later gelijk wat terug voor Volendam.

 De ploeg van Jonk dacht opzoek te gaan naar de gelijkmaker maar dat was van korte duur. Christian Rasmussen schoot Jong Ajax in de 17de minuut op 3-1. Robert Muhren zorgde nog voor de twintigste minuut voor de 3-2. Via een penalty kwam de ploeg van John Heitinga nog voor rust op een 4-2 voorsprong.

 Het spektakel van de eerste helft kreeg een vervolg in de tweede. Volendam drong lang aan en kwam in de 88ste minuut op 4-3 via Kaars. In de 95ste minuut was het feestje compleet voor de palingboeren. Dense Kasius werkte de 4-4 tegen de touwen en zorgde er zo voor dat Volendam zich nog steeds koploper van de Keuken Kampioen Divisie mag noemen.

###

"
325;604055;Helmond Sport;Excelsior;HEL;EXC;1;5;2021-11-19Z;2021-22 Keuken Kampioen Divisie;Excelsior langs Helmond Sport na hattrick Dallinga;"Excelsior is dankzij een simpele overwinning in Helmond en het puntenverlies van FC Volendam bij Jong Ajax in punten gelijk gekomen met Volendam. Helmond Sport werd door de Kralingers met 5-1 verslagen, mede dankzij een hattrick van topscorer Thijs Dallinga.

 Excelsior stond binnen twintig minuten al op een 2-0 voorsprong via goals van Siebe Horemans en Reuven Niemeijer. In de tweede helft kreeg Thijs Dallinga het op zijn heupen. Drie goals, waardoor de teller in de competitie nu al op twintig staat. Jellert van Landschoot redde de eer voor Helmond Sport.

 Omdat Volendam op De Toekomst gelijkspeelde tegen Jong Ajax, is Excelsior op gelijke hoogte gekomen met de Palingboeren. Volendam heeft wel een duel minder gespeeld.

###

"
326;590211;Nederland;Noorwegen;NED;NOO;2;0;2021-11-16Z;2022 WK 2022 Kwalificatie - UEFA, Groepsfase;Oranje verslaat Noorwegen in slotfase en gaat naar het WK in Qatar;"Oranje is er na een zege op Noorwegen in geslaagd om zich te plaatsen voor het wereldkampioenschap in Qatar volgend jaar. In een traag duel deed Nederland in de slotfase wat het moest doen: 2-0. Een knal in de kruising van Steven Bergwijn laat in de wedstrijd deed de Noren de das om. Pas toen ging Noorwegen naar voren, maar in de counter gunde Bergwijn ook een goal aan Memphis Depay. De Noren maken geen kans meer op een WK-ticket, want Turkije heeft zich dankzij een zege op Montenegro (1-2) geplaatst voor de play-offs.

 Als Oranje aan het WK in Qatar begint, is het acht jaar geleden dat Nederland voor het laatst deelnam aan een wereldkampioenschap. Ook onder leiding van Louis van Gaal haalde Nederland in Brazilië toen de bronzen plak. Nederland mistte vervolgens het hoofdtoernooi in Rusland in 2018. 21 november 2022 gaat het WK in Qatar van start.

 Cillessen maakt rentree

 De belangrijkste knoop die Louis van Gaal voor de wedstrijd moest doorhakken, was wie er op doel stond. Jasper Cillessen keerde na meer dan één jaar terug onder de lat. Op de rechtsbuitenpositie mocht Steven Bergwijn zich laten zien ten koste van Donyell Malen. Matthijs de Ligt verving de geblesseerde Stefan de Vrij. De bondscoach volgde de wedstrijd vanuit een skybox in De Kuip vanwege een breukje in zijn heup. Hij gaf aanwijzingen door belcontact met assistent-trainer Henk Fraser te houden.

 Na de enorme deceptie tegen Montenegro (2-2) speelde Oranje extreem voorzichtig tegen Noorwegen. Nederland hoefde niet per se met een 0-0 stand, maar nam wel een voorzichtig initiatief. Een kopbal van Memphis Depay bleef lang het enige wapenfeit. Na 25 minuten kreeg Arnaut Danjuma het op zijn heupen, maar zijn schuiver ging net voorlangs.

 Memphis produceerde nog een volley van afstand, maar het spel bleef uiterst tam. Expected goals voor rust: 0.7. De laagste score sinds de wedstrijd tegen Tsjechië in de achtste finales van het EK (0.04). De Noren wisten in de eerste helft niets te creëren.

 Bergwijn goudhaantje

 Na rust kropen de Noren iets meer uit hun schulp, maar grote kansen leverde het niet op. Pas na 65 minuten kon Oranje weer iets brengen. Danjuma schoot na een voorzet van Bergwijn ruim over. Het baltempo ging ook niet omhoog, waardoor het geen moment enerverend werd in de lege Kuip. Memphis kreeg de kans op de openingstreffer, maar faalde in twee instanties.

 Steven Bergwijn werd uiteindelijk het goudhaantje. Op aangeven van Danjuma peerde hij de bal in de kruising. In de slotfase rende Bergwijn vrij op het doel af en gunde hij de bal aan Memphis, die simpel binnentikte: 2-0. De zege levert dus deelname aan het WK op, de laatste klus van Louis van Gaal.

###

"
327;604063;MVV Maastricht;FC Den Bosch;MVV;DBO;0;1;2021-11-15Z;2021-22 Keuken Kampioen Divisie;Den Bosch wint weer en klimt naar play-offplek;"FC Den Bosch is in de Keuken Kampioen Divisie aan een flinke opmars bezig. De Brabantse club behaalde bij MVV Maastricht de derde competitiezege op rij: 0-1. Steven van der Heijden maakte na ruim een uur het doelpunt in De Geusselt. 

 FC Den Bosch pakte uit de laatste vijf duels in de eerste divisie 13 punten. De ploeg van trainer Jack de Gier klom dankzij die sterke serie naar de achtste plek op de ranglijst. MVV zakte naar de veertiende plaats.

 Het duel werd vanwege het hernieuwde coronaprotocol in een leeg stadion gespeeld. Een week geleden liet de Limburgse clubleiding nog weten dat bij het duel met FC Den Bosch enkele duizenden mensen zonder te betalen naar binnen zouden mogen. Het ging om de supporters die voor de recente derby tegen Roda JC een los kaartje hadden gekocht. Die wedstrijd in Maastricht moest eind vorige maand kort voor rust bij een stand van 0-0 worden gestaakt vanwege supportersrellen. Door de onlangs afgekondigde coronamaatregelen waren er nu echter geen toeschouwers meer welkom in De Geusselt.

 Het afgebroken duel tussen MVV en Roda JC wordt op 29 november uitgespeeld, ook zonder publiek.

 In dit artikel is gebruik gemaakt van informatie van het ANP.

###

"
328;604064;Excelsior;Almere City FC;EXC;ALM;4;4;2021-11-14Z;2021-22 Keuken Kampioen Divisie;Excelsior en Almere spelen gelijk in spektakelstuk;"Het duel tussen Excelsior en Almere City heeft geen winnaar opgeleverd. Het doelpuntrijke duel in Kralingen eindigde in 4-4.

 Excelsior leidde na een kwartier al met 2-0 na doelpunten van Reuven Niemeijer en Thijs Dallinga, de topscorer van de eerste divisie. Lance Duijvenstijn verkleinde de marge tot één goal, maar Stije Resink werkte de bal in eigen doel, waardoor het 3-1 werd.

 Dankzij drie doelpunten van de Duitse aanvaller Jonas Arweiler in het tijdsbestek van tien minuten kwam Almere City met nog ruim tien minuten te spelen zowaar op een 4-3-voorsprong. Niemeijer maakte kort na de hattrick gelijk.

 Excelsior verzuimde het gat met koploper FC Volendam, dat nog een duel tegoed heeft, te dichten. De Volendammers hebben 31 punten, nummer 2 Excelsior 29. Almere City staat achttiende.

 In diit artikel is gebruik gemaakt van informatie van het ANP.

###

"
329;604065;ADO Den Haag;VVV-Venlo;ADO;VVV;2;0;2021-11-14Z;2021-22 Keuken Kampioen Divisie;Steijn en Verheydt bezorgen ADO Den Haag zege op VVV-Venlo;"ADO Den Haag heeft in de Keuken Kampioen Divisie de negende overwinning van het seizoen geboekt. De Hagenaars van coach Ruud Brood wonnen met 2-0 van VVV-Venlo. ADO, dat eerder zes punten aftrek kreeg vanwege financiële problemen, klimt door de zege naar de zevende plaats met 23 punten. VVV blijft staan op de zestiende plek met 16 punten.

 Sem Steijn schoot de thuisploeg al in de vierde minuut op voorsprong tegen de Limburgers. De 19-jarige voetballer die eerder nog uitkwam voor VVV kapte goed weg en schoot de bal achter doelman Delano van Crooy. In de tweede helft maakte Thomas Verheydt er vanaf elf meter 2-0 van. Scheidsrechter Richard Martens had naar de stip gewezen vanwege een overtreding op Ricardo Kishna.

 Het duel moest voor lege tribunes worden gespeeld vanwege de coronaregels. ADO had de thuiswedstrijd tegen VVV-Venlo graag willen uitstellen, maar de KNVB gaf daarvoor geen goedkeuring.

 In dit artikel is informatie van het ANP gebruikt

###

"
330;611802;FC Twente Vrouwen;Ajax Vrouwen;TWE;AJA;3;2;2021-11-14Z;2021-22 Vrouwen Eredivisie, Regulier seizoen;Twente Vrouwen in spectaculaire slotfase langs Ajax;"FC Twente heeft zondag de topper tegen Ajax in de Eredivisie Vrouwen gewonnen. In een spectaculaire slotfase werd een 2-0 slotfase uit handen gegeven, maar met tien speelsters werd het in blessuretijd toch nog 3-2.

 Twente zette zichzelf na 13 minuten op voorsprong. Renate Jansen stiftte de bal achter Regina van Eijk. Fenna Kalma werkte het fraai af en verdubbelde de voorsprong.

 Romée Leuchter bracht Ajax weer in de wedstrijd, waarna de Belgische scheidsrechter Wesli De Cremer tien minuten later naar de stip wees vanwege een discutabele handsbal van Kayleigh van Dooren op de doellijn. Van Dooren kreeg ook rood voor die actie.

 In de extra tijd sleepte Twente de zege alsnog binnen. Kerstin Casparij scoorde uit een uitbraak voor de thuisploeg, waardoor Ajax na negen speelronden geen koploper meer is. Feyenoord had afgelopen vrijdag al de koppositie van de Amsterdamse rivaal overgenomen door met 0-1 te winnen bij sc Heerenveen. Twente bezet de tweede plek.

###

"
331;604066;De Graafschap;Telstar;GRA;TEL;1;1;2021-11-14Z;2021-22 Keuken Kampioen Divisie;De Graafschap kan niet overtuigen en speelt gelijk tegen Telstar;"De Graafschap is er in de Keuken Kampioen Divisie op eigen veld niet in geslaagd Telstar te verslaan. Op de Vijverberg werd het 1-1. Telstar kwam pas in de 86e minuut op gelijke hoogte dankzij Glynor Plet, die een strafschop benutte.

 Joey Konings had De Graafschap in de 55e minuut op voorsprong gezet. Konings plaatste de bal na voorbereidend werk van Giovanni Korte in de linkerhoek.

 De Graafschap speelde de laatste vijf minuten met een man minder na een rode kaart voor Julian Lelieveld, die de penalty veroorzaakte.

 Op de ranglijst bezet De Graafschap de vierde plaats met 26 punten na veertien speelronden. Het verschil met koploper FC Volendam is 5 punten.

 In dit artikel is gebruikt gemaakt van informatie van het ANP.

###

"
332;604067;FC Eindhoven;FC Dordrecht;EIN;DOR;5;1;2021-11-13Z;2021-22 Keuken Kampioen Divisie;FC Eindhoven laat fans nog een keer juichen met zege op Dordrecht;"FC Eindhoven heeft zaterdag in eigen huis een eenvoudige zege geboekt op FC Dordrecht: 5-1. In het Jan Louwers Stadion was publiek nog wel welkom, omdat de wedstrijd met een half uur was vervroegd.

 De aanwezige fans in Eindhoven zagen de thuisploeg in de eerste helft al uitlopen naar een ruime voorsprong. Joey Sleegers opende de score, waarna Jort van der Sande (twee treffers) en Mawouna Amevor de zege voor rust al veilig stelde.

 In de tweede helft maakte Jacky Donkor nog wel de eretreffer namens FC Dordrecht. De 23-jarige aanvaller schoot van buiten het zestienmetergebied raak. In de blessuretijd tekende Eindhoven-invaller Cas Faber voor het slotakkoord.

 Door de overwinning op hekkensluiter Dordrecht klimt Eindhoven naar plaats drie op de ranglijst. De ploeg van trainer Rob Penders heeft wel een wedstrijd meer gespeeld dan de concurrentie in de Keuken Kampioen Divisie.

 FC Eindhoven-speler Jort van der Sande na afloop van het duel in de Keuken Kampioen Divisie tussen FC Eindhoven en FC Dordrecht.

###

"
333;601199;Nederland;Bulgaria U21;NED;BUL;3;1;2021-11-12Z;2021 UEFA European Under-21 Championship Qualifying, Groepsfase;Jong Oranje wint van Bulgarije: twee spookgoals Zirkzee;"Jong Oranje heeft in Almere de EK-kwalificatiewedsrijd tegen Jong Bulgarije met 3-1 gewonnen. Twee spookdoelpunten (in aanloop naar beide goals was de bal over de lijn) van Joshua Zirkzee maakten het verschil in de tweede helft na een 1-1 ruststand. De Bulgaren kwamen op voorsprong na een blunder van jewelste van doelman Kjell Scherpen. Ian Maatsen maakte 5 minuten voor rust gelijk. Jong Oranje staat tweede in de groep, achter de Zwitsers, maar die speelden een wedstrijd meer.

 Van de Looi moest achterin improviseren voor het treffen met de Bulgaren. Tijdens de laatste wedstrijd in deze EK-kwalificatiecyclus tegen Wales vormden Devyne Rensch en Sven Botman nog het centrum van de verdediging. Maar Rensch zit bij het grote Oranje en Botman haakte geblesseerd af. En ook Mitchell Bakker, tegen Wales de linksback, moest zich afmelden met fysiek malheur. Dus mocht Sepp van den Berg debuteren in het hart van de verdediging. Met naast hem Feyenoorder Lutsharel Geertruida. Ian Maatsen vervulde de vacante vacature links achterin.

 Op het middenveld en voorin liet de bondscoach alles ongewijzigd. Dat betekende dus dat Brian Brobbey en de voor het eerst opgeroepen Crysencio Summerville op de bank moesten beginnen. Vooral voor Brobbey zure druiven. Bij zijn nieuwe club Leipzig speelde hij maar 71 minuten dit seizoen. En na het niet selecteren van Boadu gloorde er hoop voor weer eens een wedstrijdje voor de geblokte oud-Ajacied.

 Van de Looi ging vooraf nog even in op 'de zaak Boadu'. Dat er geen koffie was gedronken met de spits van Monaco, of dat de arm er niet omheen was gegaan... ""Te kort door de bocht"", reageerde de bondscoach. ""Dit is niet iets van gisteren. Maar hij is niet genegeerd, hij is gewoon niet uitgenodigd."" Hij verweet Boadu een gebrek aan: 'een bepaalde houding en ambitie.' Hij was zeg maar niet van zins de pollen uit het gras te hollen voor Jong Oranje.

 De 11 die in Almere begonnen waren ongetwijfeld wel van goede wil, maar daar bleek niets van in het eerste kwartiertje. Het Yanmar stadion was trouwens niet eens uitverkocht. De thuisblijvers zullen wel spijt hebben, na de afkondiging van de nieuwe coronamaatregelen van het kabinet. Want wedstrijden MET publiek, voorlopig niet meer. ""Hele slechte maatregelen"", riep Van de Looi al vooraf.

 Geertruida joeg na een minuut of dertien nog een balletje, dat ineens voor zijn voeten lag, hoog over. De arbitrage vlagde het ook nog af. Gek, want de bal kwam via twee Bulgaren. Een minuut later loste de gasten het eerste schot OP doel. Via Mitko Mitkov. Een kansloze poging, die keeper Kjell Scherpen simpel kon vangen.

 Maar na 19 minuten bleek dat ook een kansloze poging bij Scherpen soms kansrijk is. Sterker, een andere M.M. van Bulgarije, Martin Minchev, schoot van de zijkant plompverloren op doel. Scherpen rekende op een voorzet (of was de poging ook zo bedoeld?) en stond helemaal verkeerd. Bij een poging de bal alsnog te onderscheppen, gleed ie ook nog uit, 0-1.

 Bij de eerste de beste tegenaanval schoot Jurgen Ekkelenkamp op de paal. Daarna verzandde Jong Oranje weer in nietszeggend aanvallen omdat het moet. Een kopballetje van Redan, tsja. Nog een schotje van Ekkelenkamp, mwoah. Terwijl Bulgarije weer de grootste kans liet noteren na nieuw geblunder achterin. Nu ging Maatsen in de fout tegen Victor Popov, die schoot voorlangs.

 En net toen je dacht: dat wordt een lastige avond was het ineens 1-1, net binnen de 40 minuten. Ekkelenkamp, die zich in Duitsland heeft ontwikkeld tot Dreh- und Angelpunkt, stuurde Frimpong weg. Zijn voorzet werd door Daishawn Redan op de vuisten van de doelman geknald, maar Maatsen ramde de rebound binnen. Met de gelijkmaker was de kleur terug op de wangen en begon Jong Oranje weer te swingen.

 Ian Maatsen maakt zijn eerste doelpunt voor Jong Oranje

 De dans werd na rust hervat met een nieuw koppeltje backs. Frimpong en Maatsen maakten plaats voor Ki-Jana Hoever van de Wolves en Mickey van de Ven. Vorige week debuteerde de oud-Volendammer namens Wolfsburg  in de Bundesliga, nu dus ook in Jong Oranje. En al binnen een minuut maakte hij het verschil.

 Zijn voorzet vanaf links werd door doelman Damian Hristov voor de voeten van Joshua Zirkzee geslagen. Die zei dankjewel en merci. De bal was onderweg bij Van de Ven al over de achterlijn geweest, maar ja. Daar maalde niemand om in Almere en de polder was vanavond VAR-vrij en dus 'gewoon' 2-1.

 Joshua Zirkzee zet Jong Oranje op voorsprong na cadeautje Jong Bulgarije.

 Binnen het uur had Redan de marge kunnen verdubbelen. De afgemeten voorzet van Ekkelenkamp, toch wel een uitblinker hoor, werd door de spits van PEC naast gekopt. Een niet te missen kans gemist, geheel in de lijn van het seizoen van zijn club zullen we maar zeggen. Timber knalde nog op de lat en invaller Brobbey was een kwartier voor tijd ook nog dicht bij de 3-1. Zijn rollertje had geen snelheid genoeg en keeper Hristov gleed niet zoals collega Scherpen uit bij de achtervolging van de bal.

 Zirkzee maakte uiteindelijk wel de 3-1: een stift vanaf de stip. Ekkelenkamp, weer hij dus, werd neergelegd in de 16 na een mooie actie. Maar in aanloop naar de strafschop leek de bal toch weer in zijn geheel over de zijlijn. Maar ook hier greep de arbitrage niet in. Dus maakten twee spookdoelpunten het verschil in Almere. Van de Bulgaren hebben we de tweede helft niets meer vernomen. De uitslag was in ieder geval dus wel terecht.

 Joshua Zirkzee beslist het duel met Jong Bulgarije een Panenka

 Zwitserland staat nog steeds bovenaan in de groep met 13 uit 5. Jong Oranje heeft drie punten minder, maar 'we' hebben een wedstrijd minder gespeeld. Alle nummers 1 van de 9 groepen plaatsen zich rechstreeks voor het EK in Georgië en Roemenië, in 2023. Ook de beste nummer 2 is geplaatst. De overige nummers 2 spelen een play off.

###

"
334;561037;Brazilië;Colombia;BRA;COL;1;0;2021-11-12Z;2022 World Cup Qualifying - CONMEBOL;Brazilië plaatst zich met invaller Antony voor WK;"Brazilië heeft zich als eerste Zuid-Amerikaanse land geplaatst voor het WK in Qatar. De Goddelijke Kanaries wonnen thuis met 1-0 van Colombia. Hierdoor blijft Brazilië ongeslagen koploper in blijven na de thuiswedstrijd tegen in de WK-kwalificatiereeks van Zuid-Amerika. Lucas Paqueta maakte het enige doelpunt.

 De ploeg van bondscoach Tite staat met zeven duels te gaan achttien punten voor op nummer vier Chili, dat een duel meer heeft gespeeld. De eerste vier plekken in de groep geven recht op een WK-ticket. De voorsprong op nummer twee Argentinië is negen punten.

 In São Paulo werd Olympique Lyon-middenvelder Paqueta matchwinner na een assist van Neymar. Bij Brazilië viel Ajax-aanvaller Antony na ruim een uur in. Hij verving Raphinha.

 4 landen zeker van WK
Vijfvoudig wereldkampioen Brazilië voegt zich bij Duitsland dat met maar liefst 9-0 Liechtenstein versloeg en zich plaatste voor het WK. Ook Denemarken en Qatar zijn zeker van deelname.

###

"
335;604069;Almere City FC;ADO Den Haag;ALM;ADO;1;3;2021-11-07Z;2021-22 Keuken Kampioen Divisie;ADO Den Haag doorbreekt negatieve KKD-reeks na bezoek aan Almere City;"Almere City FC heeft in de Keuken Kampioen Divisie opnieuw een thuiswedstrijd verloren. Zes dagen na de zege bij Helmond Sport (1-2) ging het elftal van trainer Gertjan Verbeek voor ruim 3000 toeschouwers onderuit tegen ADO Den Haag: 1-3. Uit de laatste vijf thuisduels pakte Almere slechts 1 punt.

 Almere City kwam in de eerste helft nog wel op 1-0. Na twaalf minuten hielp Lance Duijvestijn de thuisploeg al naar die voorsprong. Almere ging niet met een voorsprong rusten, want ADO draaide de stand nog voor de pauze om. Door goals van Sem Steijn en Thomas Verheydt was de stand bij rust 1-2. De beslissing viel pas laat in deze wedstrijd. Vicente Besuijen schoot ADO in blessuretijd naar een 1-3 overwinning, en op wat voor manier. De invaller deed dit vanaf de middenlijn.

 ADO steeg dankzij de zege naar de achtste plek. Almere City is achttiende en heeft alleen TOP Oss en FC Dordrecht onder zich staan.

 In dit artkel is informatie van ANP gebruikt

###

"
336;611809;Ajax Vrouwen;PSV Vrouwen;AJA;PSV;5;1;2021-11-07Z;2021-22 Vrouwen Eredivisie, Regulier seizoen;Ajax Vrouwen blazen PSV in eerste helft omver en pakken periode;"De vrouwen van Ajax hebben de topper tegen PSV op overtuigende wijze gewonnen. Op Sportpark De Toekomst werd het maar liefst 5-1 voor de Amsterdammers. Door de overwinning pakt Ajax de eerste periode in de Pure Energie Eredivisie Vrouwen en neemt het de koppositie over van Feyenoord. De Rotterdamse club zal met veel interesse naar het duel hebben gekeken, bij een gelijkspel had Feyenoord namelijk de periodetitel gepakt. 

 Met 3-0 de rust in

 Ajax begon geweldig in eigen huis en blies PSV in de eerste helft omver. Al na twee minuten werd het 1-0 via Marjolijn van den Bighelaar, die het meest alert reageerde bij een bal die in de zestien bleef hangen. Nadine Noordam maakte er na 26 minuten, op aangeven van Sherida Spitse 2-0 van. Chasity Grant zorgde voor rust nog voor de 3-0, door een fout in de opbouw bij PSV af te straffen.

 PSV maakt wedstrijd met z'n tienen af

 Ook in de tweede helft kon PSV geen vuist maken tegen het veel sterkere Ajax. De Eindhovenaren moesten na zestig minuten tot overmaat van ramp met z'n tienen verder, nadat Anika Rodriguez haar tweede gele kaart had gekregen. Vlak na de rode kaart strooide Ajax nog wat zout in de wonden van PSV. Uitgerekend oud-PSV'er Romee Leuchter zorgde voor de 4-0, na een goede actie van Grant.

 Tegen alle verwachtingen maakte PSV nog wel een aansluitingstreffer. Een vrije trap van Mandy van den Berg ging aan iedereen voorbij en plofte bij de tweede paal binnen.

 Daarna was het echter weer Ajax en weer de Grant-Leuchter combinatie die voor de eindstand zorgde. Grant werd diep gespeeld en legde goed af op Leuchter, die de niet te missen kans binnentikte.

###

"
337;604072;Telstar;Excelsior;TEL;EXC;2;5;2021-11-06Z;2021-22 Keuken Kampioen Divisie;Excelsior verslaat Telstar na 'Thijs Dallinga-show';"Excelsior heeft in de Keuken Kampioen Divisie uitstekende zaken gedaan door in Velsen-Zuid Telstar te verslaan met 2-5. De Kralingers klimmen daardoor naar de tweede plaats op de ranglijst, drie punten achter koploper FC Volendam.

 'Thijs Dallinga-show'
Telstar kwam na tien minuten nog wel op voorsprong via Cas Dijkstra, maar daarna was het tijd voor de 'Thijs Dallinga-show'. De spits maakte voor rust een zuivere hattrick en prikte er in de tweede helft nog eentje in. Dallinga is nu topscorer van de Keuken Kampioen Divisie met zestien treffers. Op die ranglijst passeert hij Volendam-spits Robert Mühren, die er veertien in heeft liggen.

 Nadat Dallinga was uitgeraasd maakte Julian Baas de 1-5. In de slotfase bepaalde Rein Smit de eindstand op 2-5.

 Excelsior-spits Thijs Dallinga na afloop van de wedstrijd in de Keuken Kampioen Divisie tegen Telstar.

###

"
338;604074;FC Volendam;FC Emmen;VOL;EMM;2;2;2021-11-05Z;2021-22 Keuken Kampioen Divisie;Veerkrachtig Emmen neemt punt mee uit Volendam;"Daryl van Mieghem opende in de tiende minuut met een geweldige vrije trap de score. Van ver buiten het strafschopgebied knalde hij de bal met een fraaie curve in de linkerhoek. Een kwartier pikte Robert Mühren ook zijn doelpunt mee. Het was de honderdste keer dat Mühren betrokken was bij een doelpunt in 80 duels sinds zijn terugkeer in de Keuken Kampioen Divisie. Emmen kwam niet veel later terug in de wedstrijd door de goal van Hilterman: 1-2.

 De druk op het Volendamse doel werd - naarmate de tweede helft vorderde - steeds groter. In de 80ste minuut kreeg het team van Dick Lukkien de uitgelezen mogelijkheid om weer langszij te komen. Hilterman eiste de strafschop op en schoot de bal kiezelhard - via de onderkant van de lat - binnen. Emmen wilde meer, maar moest genoegen nemen met een punt. Door het gelijkspel blijft het gat tussen nummer één Volendam en nummer twee Emmen vijf punten.

###

"
339;618927;Tottenham Hotspur;Vitesse;TOT;VIT;3;2;2021-11-04Z;2021-22 UEFA Europa Conference League, Groepsfase;Vitesse in spektakelstuk ten onder bij Spurs;"Het is Vitesse in een merkwaardig duel niet gelukt opnieuw voor een verrassing te zorgen tegen Tottenham Hotspur in de Conference League. De Engelse topclub bezorgde trainer Antonio Conte een succesvol debuut en versloeg de Arnhemmers dankzij een voortvarende start met 3-2. Vitesse, dat thuis van de Spurs had gewonnen, eindigde het duel met negen man, Tottenham met tien.

 Na een half uur stonden de Spurs al met 3-0 voor en het had er alle schijn van dat Vitesse een pijnlijke avond zou beleven. Nog voor rust werd de marge verkleind tot één doelpunt, waardoor het toch tot het laatste fluitsignaal spannend bleef in Londen. Zeker omdat de thuisploeg na een uur met een man minder door moest, na de tweede gele kaart voor Cristian Romero. In de slotfase kreeg Vitesse echter ook twee keer rood. Danilho Doekhi moest naar de kant en niet veel later moest ook doelman Markus Schubert inrukken, omdat hij hands zou hebben gemaakt.

 Son Heung-Min zette Tottenham na een kwartier op voorsprong en halverwege de eerste helft maakte Harry Kane er met een bekeken schuiver 2-0 van. Jacob Rasmussen werkte de bal nog binnen een half uur in eigen doel, waardoor Vitesse moest vrezen voor een monsterscore. Rasmussen scoorde niet veel later ook aan de andere kant en Matús Bero wist Hugo Lloris ook te passeren. In de alles behalve saaie tweede helft werd niet meer gescoord.

###

"
340;618817;AS Monaco;PSV;MON;PSV;0;0;2021-11-04Z;2021-22 UEFA Europa League, Groepsfase;MASH in Monaco voor PSV;"PSV heeft een punt overgehouden aan de uitwedstrijd bij AS Monaco. In Stade Luis II eindigde het kabbelend duel in een passende 0-0. Na 10 wedstrijden hield PSV dus weer eens de nul. Staat tegenover dat Monaco voor de Eindhovenaren weer transformeerde tot een soort MASH, het beroemde legerhospitaal uit de stokoude tv-serie. Voor rust moest spits Yorbe Vertessen met een blessure naar de kant en na een uur viel ook Vinicius uit. De schade lijkt dus groter dan de opbrengst. In de groep heeft PSV ook niet heel veel aan dat ene punt. Al is alles nog mogelijk door het gelijke spel tussen Sociedad en Sturm Graz.

 PSV begon in het prinsdom zonder aanvoerder Marco van Ginkel. Ook hij was al niet helemaal 100% fit en begon op de bank. Trainer Roger Schmidt gunde de Mexicaan Érick Gutiérrez zijn eerste start sinds 21 februari, toen hij ineens in de basiself opdook tegen Vitesse en 1 helftje meedeed. Opmerkelijk, dit seizoen viel 'Guti' 4x kort in. Hij speelde in totaal precies 52 minuten. Maar op de training laat hij het zien, verzekerde Schmidt vooraf.

 Ook Armando Obispo raakte zijn plekkie kwijt. Geboren Monegask Olivier Boscagli zakte weer een linie en Philipp Mwene, normaalgesproken rechts- of linksback, fungeerde nu als 'halve 10' in het 4:2:2:2 systeem dat Schmidt hanteerde in het Stade Louis II. Ongetwijfeld om het gat in de defensie te dichten. Want Mwene is geen Götze, de man die hij op papier verving. De verkouden Duitse Weltmeister liet via Twitter trouwens weten dat hij er zondag misschien wel weer bij is tegen Fortuna Sittard. Ook Cody Gakpo en Noni Madueke waren er nog niet bij tegen Monaco, net als Davy Pröpper en Ryan Thomas.

 Bij de Monegasken stond Myron Boadu in de basis. De oud-spits van AZ tekende voor het eerste kansje, pas na een kwartier. Hij kroop voor zijn Eindhovense bewakers, maar prikte naast. PSV noteerde nog een carambole waarna de bal via twee Braziliaanse hoofden (die van André Ramalho en Vinicius) op het dak van het doel belandde. Een vrije trap van Eran Zahavi mocht geen naam hebben en tot overmaat van ramp ging het enige lichtpuntje aan de kant van PSV: Vertessen, vijf minuten voor rust op het gras zitten. De volgende blessure diende zich aan. De Belg werd afgelost door Bruma.

 Monaco wisselde in de rust maar liefst drie keer, of het daar aan lag weten we niet, maar in de eerste vijf minuten na rust telden we al bijna evenveel kansen als in de 45 ervoor. Zahavi schoot verrassend uit de draai en zag de bal net naast hobbelen en aan de overkant werd Boadu gelanceerd. Één op één met Joël Drommel kwam de keeper van PSV als winnaar uit de strijd.

 Nog binnen het uur kon de volgende PSV'er om medische redenen inrukken. 't Schoot Vinicius in de hamstring. Doan kwam 'm aflossen. De aanvallers zijn nu wel zo' beetje op voor trainer Schmidt. Ondanks alle metingen die zijn staf op de selectie loslaat, ondanks de uitgekiende belasting puilt de ziekenboeg uit in Eindhoven. Nog geen vijf minuten later schoot de kramp erin bij Jordan Teze. Iemand die niet zoveel speelde en nu ineens snel twee wedstrijden achter elkaar. Hij kon wel door. 't Werd er allemaal niet beter op bij PSV. Het zwakke Monaco creëerde eigenlijk helemaal niets.

 Tot na een dik uur Aurélien Tchouaméni vrij mocht koppen na een prima voorzet. De bal werd door Ramalho atletisch van de lijn gekopt. Ook PSV had een kwartiertje voor tijd nog zo'n bijna-momentje. Teze slingerde de bal scherp de 16 in. Maar Zahavi kwam één stapje te kort, waardoor het geschrokken weinige publiek in 't jetset-oord opgelucht weer ging zitten. De wedstrijd worstelde zich naar het einde. Steeds dreigde het gevaar van de tegentreffer, waardoor het gedoseerd aanvallen dik 90 minuten doorging. En als twee krachteloze aanvalslinies dat gaan doen, word het dus 0-0. Weten we nu.

###

"
341;618924;1. FC Union Berlin;Feyenoord;FCU;FEY;1;2;2021-11-04Z;2021-22 UEFA Europa Conference League, Groepsfase;Feyenoord kan Europese overwintering ruiken na nipte zege op Union Berlin;"Feyenoord heeft de leiding van poule E van de Conference League steviger in handen gekregen. De ploeg van trainer Arne Slot won ook de uitwedstrijd tegen 1. FC Union Berlin (1-2), dat twee weken geleden in De Kuip met 3-1 werd verslagen.

 Feyenoord leidt de poule na vier wedstrijden met 10 punten, gevolgd door Slavia Praag (6 punten), Maccabi Haifa (4 punten) en Union Berlin (3 punten). Feyenoord besluit de poule met een uitwedstrijd tegen Slavia Praag (25 november) en een thuisduel met Maccabi Haifa (9 december). De winnaar van de groep plaatst zich voor de achtste finales. De nummer 2 strijdt met een nummer 3 van de Europa League om een plaats bij de laatste zestien.

 Cyriel Dessers was voor de tweede keer binnen vijf dagen de grote man bij Feyenoord. Hij maakte in de 72e minuut het winnende doelpunt, nadat doelman Andreas Luthe was uitgegleden na een terugspeelbal. Luis Sinisterra schoot Feyenoord in de 15e minuut op voorsprong, nadat Bryan Linssen de paal had geraakt. Christopher Trimmel maakte in de 41e minuut met een geplaatste trap gelijk.

 Union Berlin eindigde het duel met negen man. Trimmel en Cedric Teuchert werden in de slotfase uit het veld gestuurd.

 In dit artikel is informatie van het ANP verwerkt.

###

"
342;618930;AZ;CFR Cluj-Napoca;AZ;CLUJ;2;0;2021-11-04Z;2021-22 UEFA Europa Conference League, Groepsfase;AZ stelt pas in slotfase zege op Cluj veilig;"AZ is na vier wedstrijden al bijna zeker van overwintering in de Conference League dankzij een overwinning op CRF Cluj. De Roemeense bezoekers waren geen moment gevaarlijk, maar toch bleef een overwinning lang onzeker: 2-0. FC Randers uit Denemarken speelde in dezelfde poule gelijk tegen het Tsjechische FK Jablonec: 2-2. AZ heeft 10 punten, Jablonec volgt met vijf punten.

 Vroege voorsprong

 Trainer Pascal Jansen koos na de overwinning op PEC Zwolle zaterdag (3-2) voor de zevende keer op rij voor dezelfde basiself. Dat loonde al na vijf minuten. Jesper Karlsson vond vanaf de linkerflank met een voorzet op maat Albert Gudmundsson. Die bleef uiterst kalm en deponeerde de bal in de verre hoek. Een gelukje voor de Alkmaarders, want de scheidsrechter zag zonder assistentie van de VAR niet dat de doelpuntenmaker de bal op zijn arm aannam.

 De IJslander verzuimde een kwartier later om een tweede treffer op zijn naam te zetten. Na een schot van Vangelis Pavlidis gleed hij in de rebound de bal voor open doel naast. Cluj kwam er vervolgens maar weinig aan te pas, maar de thuisploeg vergat echt door te drukken.

 Lang spannend

 Het volgende wapenfeit was een schot van Tijani Reijnders, die in de rust Fredrik Midtsjø had vervangen. Pavlidis kwam een teenlengte tekort om een voorzet van Owen Wijndal binnen te werken. De grootste kans was weer voor Gudmundsson: hij kopte de bal over. Daarom bleef de overwinning nog lang onzeker in Alkmaar.

 Het publiek schrok even op toen Cluj in de 85e minuut voor het eerst gevaar stichtte. Ciprian Deac schoot de bal op de paal. In de omschakeling stelde Pavlidis de zege veilig. Hij tikte in de stromende regen binnen, wederom op aangeven van Karlsson.

###

"
343;618728;Borussia Dortmund;Ajax;DOR;AJA;1;3;2021-11-03Z;2021-22 UEFA Champions League, Groepsfase;Ajax is na zege op Dortmund nu al zeker van achtste finales CL;"Ajax is al na vier groepswedstrijden zeker van de groepswinst en een plaats in de achtste finales van de Champions League. De club uit Amsterdam won de uitwedstrijd tegen Borussia Dortmund (1-3), dat ruim een uur met tien man speelde.

 Mats Hummels kreeg in de 29e minuut de rode kaart voor een harde overtreding op Antony. De 32-jarige verdediger gleed vlak bij de middenlijn hard door op de enkel van de Braziliaan. De Engelse scheidsrechter Michael Oliver twijfelde geen moment en stuurde Hummels van het veld.

 Oliver zag 8 minuten later niet dat Noussair Mazraoui even licht contact met Jude Bellingham in het strafschopgebied had. Hij floot na een seintje van de videoscheidsrechter alsnog voor een strafschop, die Marco Reus benutte (1-0).

 Ajax omsingelde na rust het strafschopgebied van de thuisploeg en zag uiteindelijk Dusan Tadic gelijk maken. Sébastien Haller maakte in de 83e minuut het bevrijdende doelpunt (1-2) en de ingevallen Davy Klaassen bepaalde de eindstand (1-3). Antony bereidde alle drie de treffers voor.

 Ajax-speler Davy Klaassen na afloop van de gewonnen Champions League-wedstrijd in en tegen Dortmund.

 Sporting langs Besiktas 

 Sporting Portugal houdt in de kwalificatiegroep van Ajax in de Champions League kansen op het bereiken van de volgende ronde. De formatie van coach Ruben Amorim haalde op eigen veld uit tegen Besiktas, 4-0. Sporting staat nu op een met Borussia Dortmund gedeelde tweede plaats. Ajax lijkt voor beide clubs uit het zicht verdwenen.

 Sporting kwam na ongeveer een half uur op voorsprong, door een benutte strafschop van Pedro Gonçalves. De Portugezen hadden daarvoor al twee kansen op de openingstreffer gekregen. Bij de eerste schoot Paulinho op de lat, bij de tweede stuitte hij op doelman Ersin Destanoglu.

 In de slotfase van het eerste deel scoorde Sporting nog twee keer. Eerst maakte opnieuw Gonçalves er 2-0 van, vervolgens zorgde Paulinho voor nummer drie. De beste kans voor rust voor de Turkse formatie was voor de Canadees Cyle Larin, maar hij miste in kansrijke positie.

 Na de hervatting liep Sporting verder uit door Pablo Sarabia. In de slotfase kreeg Souza van Besiktas een rode kaart.

 In dit artikel is informatie van ANP gebruikt.

###

"
344;603730;RKC Waalwijk;SC Cambuur Leeuwarden;RKC;CAM;0;1;;2021-22 Eredivisie, Regulier seizoen;Cambuur deelt in waterballet tik uit aan RKC;
345;604084;Excelsior;FC Eindhoven;EXC;EIN;3;4;;2021-22 Keuken Kampioen Divisie;Excelsior verliest van FC Eindhoven in tijdelijk gestaakt duel;
346;604081;De Graafschap;ADO Den Haag;GRA;ADO;1;0;;2021-22 Keuken Kampioen Divisie;Onzuiver De Graafschap komt met de schrik vrij tegen ADO;
347;619966;RKC Waalwijk;Willem II;RKC;WIL;3;0;;2021-22 KNVB Beker, Eerste ronde;RKC neemt revanche op Willem II in bekerderby;
348;619956;FC Groningen;Helmond Sport;GRO;HEL;4;0;;2021-22 KNVB Beker, Eerste ronde;Ook Groningen bekert verder na probleemloze avond tegen Helmond;
349;619950;Oss '20;FC Twente;OSS;TWE;0;2;;2021-22 KNVB Beker, Eerste ronde;Zerrouki schiet FC Twente in de beker naar moeizame zege op Oss'20;
350;619965;NAC Breda;VVV-Venlo;NAC;VVV;1;1;;2021-22 KNVB Beker, Eerste ronde;Olij held van Breda na boeiend voetbalgevecht;
351;619951;VV SteDoCo;FC Utrecht;STE;UTR;0;5;;2021-22 KNVB Beker, Eerste ronde;Utrecht met speels gemak langs amateurs van SteDoCo;
352;610677;Barcelona;Real Madrid;BAR;RMA;1;2;;2021-22 LaLiga;Real te sterk voor Barca in El Clásico;
353;603743;RKC Waalwijk;Sparta Rotterdam;RKC;SPA;1;0;;2021-22 Eredivisie, Regulier seizoen;Kramer kopt RKC in absolute slotfase naar belangrijke zege op concurrent Sparta;
354;604089;Roda JC Kerkrade;FC Emmen;RJC;EMM;1;2;;2021-22 Keuken Kampioen Divisie;Eigen goal komt Roda JC duur te staan tegen FC Emmen;
355;604091;ADO Den Haag;Excelsior;ADO;EXC;0;2;;2021-22 Keuken Kampioen Divisie;Excelsior bezorgt ADO sportieve dreun in feestweek;
356;618810;PSV;AS Monaco;PSV;MON;1;2;;2021-22 UEFA Europa League, Groepsfase;Boadu en Monaco doen gehavend PSV pijn;
357;618937;CFR Cluj-Napoca;AZ;CLUJ;AZ;0;1;;2021-22 UEFA Europa Conference League, Groepsfase;AZ behoudt koppositie na magere zege in Cluj;
358;618952;Vitesse;Tottenham Hotspur;VIT;TOT;1;0;;2021-22 UEFA Europa Conference League, Groepsfase;Vitesse trakteert uitverkocht GelreDome op late zege tegen Tottenham;
359;618944;Feyenoord;1. FC Union Berlin;FEY;FCU;3;1;;2021-22 UEFA Europa Conference League, Groepsfase;Feyenoord boekt knappe zege op Union Berlin;
360;618752;Ajax;Borussia Dortmund;AJA;DOR;4;0;;2021-22 UEFA Champions League, Groepsfase;Weergaloos Ajax slaagt met vlag en wimpel voor test tegen Dortmund;
361;604100;FC Volendam;NAC Breda;VOL;NAC;1;0;;2021-22 Keuken Kampioen Divisie;Kasius knalt kleurloos Volendam naar koppositie;
362;611815;Feyenoord Rotterdam;PSV Vrouwen;FEY;PSV;2;1;;2021-22 Vrouwen Eredivisie, Regulier seizoen;Feyenoord houdt stand en wint ook topper van PSV;
363;608607;Borussia Dortmund;FSV Mainz 05;DOR;M05;3;1;;2021-22 German Bundesliga;Haaland en Dortmund na zege op Mainz klaar voor Ajax;
364;608609;1. FC Union Berlin;VfL Wolfsburg;FCU;WOB;2;0;;2021-22 German Bundesliga;Union Berlin klopt Wolfsburg in aanloop naar Feyenoord;
365;611817;VV Alkmaar Vrouwen;PEC Zwolle Vrouwen;ALK;PEC;3;1;;2021-22 Vrouwen Eredivisie, Regulier seizoen;PEC-vrouwen onderuit bij VV Alkmaar;
366;601241;Nederland;Wales U21;NED;WAL;5;0;;2021 UEFA European Under-21 Championship Qualifying, Groepsfase;Ook Jong Oranje maakt klapper: 5-0 tegen machteloos Wales;
367;604113;Almere City FC;De Graafschap;ALM;GRA;1;2;;2021-22 Keuken Kampioen Divisie;Almere dieper in problemen na thuisnederlaag tegen De Graafschap;
368;589985;Spanje;Frankrijk;SPA;FRA;1;2;;2020-22 UEFA Nations League, Finale;Frankrijk verslaat Spanje in finale Nations League;
369;604118;FC Dordrecht;Helmond Sport;DOR;HEL;0;1;;2021-22 Keuken Kampioen Divisie;Helmond nipt langs hekkensluiter Dordrecht;
370;604114;ADO Den Haag;FC Den Bosch;ADO;DBO;3;2;;2021-22 Keuken Kampioen Divisie;Verheydt bezorgt ADO met hattrick vierde zege op rij;
371;611819;Excelsior Vrouwen;ADO Den Haag Vrouwen;EXC;ADO;0;5;;2021-22 Vrouwen Eredivisie, Regulier seizoen;ADO wint voor tweede keer op rij na lange reeks zonder zeges;
372;604115;VVV-Venlo;MVV Maastricht;VVV;MVV;2;0;;2021-22 Keuken Kampioen Divisie;VVV te sterk voor MVV in Limburgs onderonsje vol kansen;
373;604117;FC Emmen;Excelsior;EMM;EXC;0;1;;2021-22 Keuken Kampioen Divisie;Excelsior pakt koppositie na winst in Emmen;
374;601253;Zwitserland O21;Nederland;SUI;NED;2;2;;2021 UEFA European Under-21 Championship Qualifying, Groepsfase;Zirkzee houdt Jong Oranje met twee treffers overeind in Zwitserland;
375;589986;België;Frankrijk;BEL;FRA;2;3;;2020-22 UEFA Nations League, Halve Finales;Frankrijk na comeback langs België en naar finale Nations League;
376;589987;Italië;Spanje;ITA;SPA;1;2;;2020-22 UEFA Nations League, Halve Finales;Spanje neemt revanche op Italië in halve finale Nations League;
377;611822;Feyenoord Rotterdam;Ajax Vrouwen;FEY;AJA;4;1;;2021-22 Vrouwen Eredivisie, Regulier seizoen;Feyenoord is de baas in eerste vrouwen-Klassieker;
378;610691;Atletico Madrid;Barcelona;ATM;BAR;2;0;;2021-22 LaLiga;Koeman ziet Barcelona ook van Atlético verliezen;
379;618802;SK Sturm Graz;PSV;STG;PSV;1;4;2021-09-30Z;2021-22 UEFA Europa League, Groepsfase;PSV doet goede zaken en wint ruim in Oostenrijk;"PSV heeft in groep B van de Europa League de leiding genomen. Het elftal van trainer Roger Schmidt won in Oostenrijk van Sturm Graz: 1-4.

 De Ivoriaanse middenvelder Ibrahim Sangaré zette PSV uit een hoekschop na ruim een half uur spelen op voorsprong. Kort na de pauze zorgde spits Eran Zahavi voor de tweede treffer.

 PSV leek een eenvoudige overwinning te behalen, maar Sturm Graz maakte in de 55e minuut via Jon Gorenc-Stankovic de 1-2. PSV was het overwicht even kwijt en Graz kreeg een paar kansen op de gelijkmaker.

 Philipp Max zorgde met een schitterend doelpunt (een schot van grote afstand) voor opluchting bij PSV, waar invaller Yorbe Vertessen ook nog scoorde. In de slotfase kreeg Sangaré een rode kaart (twee keer geel), waardoor een schorsing volgt.

 PSV heeft nu net als AS Monaco, dat gelijkspeelde bij Real Sociedad (1-1), na twee speelronden 4 punten. De volgende speelronde, over drie weken, komt AS Monaco naar Eindhoven toe.

 In dit artikel is informatie van het ANP verwerkt.

###

"
380;618960;Vitesse;Stade Rennais;VIT;REN;1;2;2021-09-30Z;2021-22 UEFA Europa Conference League, Groepsfase;Vitesse komt net tekort tegen Rennes;"Vitesse heeft in eigen huis met 1-2 verloren van Stade Rennes. Vitesse begon uiteraard zonder Tannane. De meest besproken man van deze week is door trainer Thomas Letsch zoals bekend uit de selectie gezet. En zo links en rechts wordt gefluisterd dat dit sprookjeshuwelijk wel eens voorbij zou kunnen zijn en contractontbinding een reële optie is.

 Balbezit Rennes, Vitesse gevaarlijk

 Verder koos Letsch ervoor om met twee echte spitsen te beginnen om meer druk te kunnen krijgen op de verdediging van Rennes. Dus begon Loïs Openda en niet Daan Huisman. De rappe Belg kreeg na 13 minuten de eerste kans van de wedstrijd. Op aangeven van Danilho Doeki kopte hij net naast. Vijf minuten later noteerde ook de Fransen een eerste mogelijkheid. Serhou Guirassy stond ineens vogelvrij in de 16 bij Vitesse, maar joeg de bal over de kruising.

 Het ambitieuze Rennes had heel veel balbezit, maar de miljoenenselectie moest toezien hoe Vitesse de meeste speldenprikken uitdeelde. Vooral via de rechterkant, via Openda en Eli Dasa. Beide pogingen vlogen net over. Het was geen verrassing dat de openingstreffer ook via die kant van het veld kwam.

 Het goede voorbereidende werk was van Openda, die zijn tegenstander Naif Aguerd uitschakelde met een slim zetje om vervolgens te demarreren richting achterlijn. Zijn lage voorzet hobbelde voor de voeten van Maximilian Wittek, die niet twijfelde en snoeihard uithaalde. Wat een heerlijk doelpunt, onderkant lat. Boem, 1-0. Het Gelredome ontplofte. Maar het feest duurde net te lang.

 Meteen na de wondergoal van Wittek kreeg Guirassy zijn tweede kans. Hij poogde met een artistieke pirouette via de hak Markus Schubert te verrassen. De bal hobbelde maar net naast. Nauwelijks bekomen van de schrik ontsnapte Bourigeaud aan de Vitesse-verdediging. Hij verlengde de lange bal over de idioot uitgekomen Schubert, maar weer ging ’t net naast.

 Vers bloed doet Rennes goed

 In de tweede heft vers bloed bij Rennes. Kamaldeen Sulemana (de topscorer EN Ajax-target was op de bank begonnen) en Martin Terrier. Die stond aan de basis van de gelijkmaker, vroeg in de tweede helft. Hij schopte Riechedly Bazoer onderuit, maar het mocht door. Ongekend. Hij bediende Loum Tchaouna, die door Schubert werd gehaakt. De doelman kwam maar weer eens onnozel uit. De penalty werd binnengeschoten door Guirassy, voor hem dus driemaal scheepsrecht.

 De andere invaller, Sulemana, liet daarna van zich spreken nadat Vitesse-back Dasa onder de bal door sprong. Omdat de Israëliër in de fout ging, kwam de voorzet van Tschaouna bij Sulemana terecht. Hij bleef vervolgens heel rustig en schoot de bal in de verre hoek.

 Even leek dit de doodsteek voor Vitesse, maar de ploeg uit Arnhem kreeg drie minuten na de 1-2 toch weer wat hoop. Openda, weer hij, ging ervandoor en Rennes-verdediger Loic Bade zag geen andere optie dan de aanvaller aan zijn arm te trekken. De overtreding betekende zijn tweede gele, en dus rode, kaart. Met een man meer werd Vitesse weer gevaarlijk.

 Zo had uiteraard Openda de gelijkmaker op de schoen, maar hij schoot uit kansrijke positie naast. Ook Trondstad kwam nog dichtbij, maar de 2-2 kwam het niet. Door de nederlaag staat Vitesse op een derde plaats in Groep G van de Conference League. Het heeft een punt minder dan Tottenham en Rennes.

###

"
381;618958;Feyenoord;Slavia Praag;FEY;SLP;2;1;2021-09-30Z;2021-22 UEFA Europa Conference League, Groepsfase;Feyenoord verovert koppositie na nipte zege op Slavia Praag;"Feyenoord doet het ook goed in Europa. De formatie van coach Arne Slot won op eigen veld van Slavia Praag, wat de eerste zege in de groepsfase van de Conference League betekende. In de Kuip werd het 2-1. Feyenoord, in de Eredivisie ook al weken op dreef, had eerder gelijkgespeeld bij Maccabi Haifa (0-0).

 Na 24 minuten leidde Feyenoord al met 2-0. Orkun Kökçü en Bryan Linssen scoorden. De Rotterdammers waren in de eerste helft oppermachtig. Na rust veranderde het spelbeeld. Slavia werd beter en kwam door een kopbal van Tomáš Holeš op 2-1.

 In de stand van de groep leidt Feyenoord, met een punt voorsprong op Slavia Praag en Union Berlin.

 Union Berlin wint
Union Berlin, dat eerder verloor van Slavia Praag, won op eigen veld van Maccabi Haifa. Het werd 3-0. Na iets meer dan een half uur kwamen de Duitsers op voorsprong door een treffer van Andreas Voglsammer. Kevin Behrens, die het eerste doelpunt had voorbereid, zorgde na de hervatting voor de 2-0. Nu kwam de assist op naam van Christopher Trimmel.

 Taiwo Awoniyi was goed voor de 3-0. Dit gebeurde op aangeven van Sheraldo Becker, voormalig speler van ADO Den Haag. Union Berlin is de volgende tegenstander van Feyenoord.

 De samenvatting van het Conference League-duel Union Berlin - Maccabi Haifa, gespeeld op donderdag 30 september.

 In dit artikel is informatie van het ANP verwerkt. 

###

"
382;618965;AZ;Jablonec;AZ;JABL;1;0;2021-09-30Z;2021-22 UEFA Europa Conference League, Groepsfase;AZ wint zonder te overtuigen met minimale cijfers van Jablonec;"AZ heeft donderdag met minimale cijfers weten te winnen van Jablonec in de Conference League. Een treffer van Albert Gudmunddson was voldoende voor de zege: 1-0.

 AZ wist in de eerste helft geen opening in de Tsjechische muur te vinden, maar voerde na rust de druk op. Dat resulteerde in de 53e minuut in de openingstreffer. Op aangeven van Owen Wijndal schoot de 24-jarige aanvaller overtuigend binnen.

 De Alkmaarders kwamen vervolgens nog met de schrik vrij nadat verdediger Pantelis Hatzidiakos een bal compleet verkeerd raakte. Daarbij verlengde hij onbedoeld een voorzet, maar de lat voorkwam een tegentreffer.

 Door de nipte zege op Jablonec gaat AZ nu aan de leiding in Groep D. De ploeg van trainer Pascal Jansen heeft vier punten uit twee duels.

 AZ-speler Owen Wijndal na afloop van het Conference League-duel tussen AZ en Jablonec.

###

"
383;618774;Ajax;Besiktas;AJA;BES;2;0;2021-09-28Z;2021-22 UEFA Champions League, Groepsfase;Berghuis bewijst gelijk Ten Hag, Ajax simpel langs Besiktas;"Ajax heeft ook de tweede wedstrijd in de groepsfase van de Champions League gewonnen. Na de 1-5 zege bij Sporting werd er nu thuis afgerekend met Besiktas: 2-0.

 Steven Berghuis, die de voorkeur boven Davy Klaassen kreeg, schoot Ajax op voorsprong na een geweldige assist van Tadic. Berghuis was laat in de eerste helft wederom belangrijk met een assist op Haller. Daarmee staat de oud-Feyenoorder op maar liefst 4 goals en 6 assists in zijn laatste 6 duels. In de tweede helft deden de Amsterdammers het wat rustiger aan en konden ze de 2-0 voorsprong behouden.

 Erik ten Hag is in zijn nopjes na de CL-zege op Besiktas.

 Record voor Haller

 Sébastien Haller vestigde met zijn goal een mooi record. Hij is de eerste speler ooit in de Champions League die na zijn eerste twee wedstrijden op vijf goals staat. Na zijn vier goals tegen Sporting CP was de spits nu weer trefzeker, al zou de UEFA later nog op die goal terug kunnen komen omdat ie via een verdediger in het doel belandde.

 Na 2 gewonnen wedstrijden gaat Ajax aan kop in poule C met 6 punten en een doelsaldo 7-1. Borussia Dortmund staat op de 2e plaats en treft Ajax op 19 oktober in Amsterdam voor de eerste keer in deze poule.

###

"
384;618775;Shakhtar Donetsk;Internazionale;SHK;INT;0;0;2021-09-28Z;2021-22 UEFA Champions League, Groepsfase;CL: Dumfries en De Vrij spelen gelijk met Inter;"Met Denzel Dumfries en Stefan de Vrij als basisspelers heeft Inter het Champions League-duel met Shakhtar Donetsk gelijkgespeeld. In Oekraïne kwam de Italiaanse kampioen in Groep D niet verder dan 0-0.

 Bij de Oekraïense opponent viel oud-Ajacied Lassina Traoré al na elf minuten uit met een op het oog zware blessure. De spits uit Burkina Faso verliet per brancard het veld.

 In Groep D komt Real Madrid later op de avond in actie tegen FC Sheriff Tiraspol uit Moldavië.

###

"
385;604129;Jong Ajax;MVV Maastricht;JAJ;MVV;3;1;2021-09-27Z;2021-22 Keuken Kampioen Divisie;MVV verliest van Jong Ajax en kan periode vergeten;"Jong Ajax heeft in de Keuken Kampioen Divisie zonder al te veel moeite gewonnen van MVV: 3-1. Door de zege kwamen de Amsterdamse talenten op 12 punten uit acht duels, evenveel als de Limburgse opponent. Door een beter doelsaldo bezet de ploeg van trainer John Heitinga nu wel de tiende plaats.

 Heitinga kon maandagavond beschikken over Devyne Rensch. De international van het grote Oranje vormde met Rio Hillen het hart van de defensie. Beiden kreeg al vroeg in de eerste helft een gele kaart. Ajax kwam na ruim een half uur op voorsprong door Danilo. De Braziliaan benutte een strafschop. Eerder had Sven Blummel er een gemist namens MVV. De 17-jarige doelman Charlie Setford redde. Vlak voor het rustsignaal verdubbelde Naci Ünüvar de marge.

 Rensch kwam niet terug voor de tweede helft. Liam van Gelderen was zijn vervanger. Danilo had na een uur opnieuw succes op aangeven van de Deen Christian Rasmussen. Meteen daarna maakte hij plaats voor Max de Waal, die dit seizoen al zevenmaal heeft gescoord. Diep in blessuretijd bepaalde invaller Orhan Dzepar de eindstand op 3-1.

 In dit artikel is informatie van het ANP verwerkt.

###

"
386;611827;PSV Vrouwen;FC Twente Vrouwen;PSV;TWE;2;1;2021-09-26Z;2021-22 Vrouwen Eredivisie, Regulier seizoen;Twente Vrouwen raakt na nederlaag in topper achterop;"Het gaat niet goed met landskampioen FC Twente Vrouwen. Na de keiharde 1-4 nederlaag vorige week tegen PEC Zwolle Vrouwen, was nu PSV Vrouwen te sterk voor de ploeg van Robert de Pauw. De club uit Enschede heeft nu al 6 verliespunten dit seizoen, voor PSV is dat slechts 2. De Amerikaanse Anika Rodriguez zorgde nog voor rust voor de beslissende 2-1.

 Twente kwam na zeven minuten op voorsprong op de Herdgang. Mandy van den Berg haalde haar tegenstander onderuit in het strafschopgebied en dus kon Fenna Kalma haar vierde van het seizoen binnenwerken vanaf elf meter. Dit nadat ze in de interlandperiode een hattrick op haar naam zette tegen Zweden Onder 23.

 Lang kon Twente niet genieten van die voorsprong. Desiree van Lunteren zette een aanval op, de bal kwam terecht bij Esmee Brugts die hard werd getackeld door Lysanne van der Wal. Van Lunteren benutte vervolgens de toegekende strafschop in de 23ste minuut. Zeven minuten later was het Rodriguez die een voorzet van de Deense Amalie Thestrup binnenkopte: 2-1.

 Twente kreeg na rust verschillende kansen om er een punt uit te slepen, maar slaagde daar niet in. Daardoor staat de ploeg op plek vier met zes punten uit vier wedstrijden. Feyenoord en Heerenveen kunnen Twente nog passeren op de ranglijst.

###

"
387;604139;Jong PSV;ADO Den Haag;JPS;ADO;0;1;2021-09-20Z;2021-22 Keuken Kampioen Divisie;Knappe combinatie bezorgt ADO drie punten in Eindhoven;"ADO Den Haag heeft met 0-1 gewonnen van Jong PSV. Op De Herdgang maakte Samy Bourard de enige goal van de wedstrijd. Door de overwinning klimt ADO, in afwachting van eventuele punten in mindering, naar de vierde plek met dertien punten uit zeven wedstrijden. Jong PSV staat op een zestiende plaats met zeven punten uit zeven wedstrijden.

 Goede eerste helft ADO

 Vanaf het begin van de eerste helft was ADO de betere partij. De ploeg van Ruud Brood zette hoog druk en Jong PSV had moeite om de bal in de ploeg te houden. ADO werd al snel gevaarlijk via Thomas Verheijdt en in de achttiende kreeg Gergor Breinburg een grootste kans. Zijn inzet ging echter op de paal. Jong PSV was in deze fase slechts toeschouwer, maar werd bijna in het zadel geholpen door ADO zelf. De defensie uit Den Haag kreeg de bal niet weg en dat leidde tot een hele grote kans voor Jeremy Antonisse. De 19-jarige buitenspeler schoot de bal van dichtbij naast waardoor het 0-0 bleef.

 41' - Doelpunt Samy Bourard. Jong PSV - ADO Den Haag 0-1

 In de 42ste minuut kwam ADO terecht op een 1-0 voorsprong. De bal kwam na een geweldige combinatie tussen Bourard, Thomas Verheijdt en Dhoraso Mereo Klas terug bij Bourard en hij rondde beheerst af.

 Rentree Maxi Romero 

 In de tweede helft waren er weinig kansen die het benoemen waard zijn. Het hoogtepunt kwam in de vorm van een terugkeer. In de 69ste minuut maakte Maxi Romero zijn rentree. De Argentijn keerde na 361 dagen blessureleed terug in het shirt van PSV.

 Het spel lag overigens enkele minuten stil in de tweede helft. In de zeventigste minuut viel Jamal Amofa bij het verdedigen van een corner op het net van de goal. Dit zorgde ervoor dat touw waarmee het net vastzat, afbrak. Uiteindelijk moest het net met tape worden strakgetrokken en kon de wedstrijd toch nog worden uitgespeeld.

###

"
388;618969;Randers FC;AZ;RAN;AZ;2;2;2021-09-16Z;2021-22 UEFA Europa Conference League, Groepsfase;AZ geeft voorsprong twee keer weg en speelt gelijk in Denemarken;"AZ heeft in Denemarken gelijkgespeeld tegen Randers. De ploeg uit Alkmaar deed zichzelf wat tekort, want het was absoluut de beste ploeg.  AZ kwam twee keer op voorsprong, maar gaf de voorsprong ook twee keer weg.

 Tien knotsgekke minuten

 Het was voor beide ploegen even zoeken in een regenachtig Denemarken, maar in de 24ste minuut kwam de eerste helft echt los. En hoe, want er volgde tien knotsgekke minuten. Albert Gudmundsson kreeg de bal op een gevaarlijke positie in de zestien van Randers, hield het overzicht en legde de bal goed af op de aanstormende Jordy Clasie. De 30-jarige middenvelder dacht geen moment na en drukte heerlijk af.

 AZ kon niet lang van die voorsprong genieten want drie minuten later lag hij er aan de andere kant in. Randers kreeg een vrije trap en de verdediging van AZ kreeg het niet voor elkaar om de bal weg te krijgen. Uiteindelijk kwam de bal via Bruno Martins Indi bij de Oostenrijker Simon Piesinger en de verdediger van Randers kon van dichtbij binnenkoppen.

 Weer zeven minuten later was het toch weer AZ dat op voorsprong kwam. Jesper Karlsson gaf een goede scherpe voorzet die richting het doel werd gekopt door Vangelis Pavlidis. In eerste instantie kon de doelman van Randers, Patrik Carlgren, nog redding brengen maar in de rebound kon de Griekse spits toch de 2-1 tegen de touwen schieten.

 Standaardsituaties nekken AZ

 In het begin van de tweede helft werd meteen duidelijk wat dé zwakte is van AZ en dé kracht van Randers: standaardsituaties. De 1-0 kwam al een vrije trap en ook in de tweede helft leek AZ kwetsbaar. Eerst schoot Piesinger de bal al na 48 minuten tegen de paal. Een verre inworp bleef hangen, maar dit keer had de maker van de 1-1 minder geluk dan bij zijn eerste goal.

 AZ voetbalde daarna vrij aardig en leek niet in de problemen te komen maar in de 68ste minuut was het wéér een standaardsituatie die voor gevaar zorgde. Een vrije trap van Vito kwam op het hoofd van Simon Graves, die de bal tussen twee AZ-verdedigers in het doel kopte.

###

"
389;618794;PSV;Real Sociedad;PSV;RSO;2;2;2021-09-16Z;2021-22 UEFA Europa League, Groepsfase;PSV komt horrorminuten te boven, maar pakt slechts een punt;"PSV is er in eigen huis niet in geslaagd om de eerste overwinning te boeken van deze Europa League-campagne. De Eindhovenaren speelden met 2-2 gelijk tegen Real Sociedad, de nummer vier van de Spaanse La Liga.

 De ploeg van Roger Schmidt begon ontzettend sterk aan het duel. In het eerste half uur kwam Sociedad maar moeilijk onder de Eindhovense druk uit en via Eran Zahavi en Noni Madueke creëerde het Eindhovense elftal de eerste kansen. Mario Götze brak uiteindelijk de ban in de 32ste minuut. Die Pummelfee reageerde heel attent toen de Spaanse doelman Remiro een voorzet van Madueke niet kon klemmen: 1-0.

 Alexander Isak schiet Real Sociedad op 1-2 tegen PSV.

 Horrorminuten
Zeven minuten duurde het voordat de voorsprong was verdwenen en de ploeg uit Baskenland aan de leiding ging. Twee keer kwam rechtsback Joseba Zaldúa tot een voorzet. Een keer was het Adnan Januzaj die scoorde, de andere keer de Zweedse spits Alexander Isak. Zo ging de ploeg van Schmidt tegen de statistieken in met een achterstand aan de thee.

 De rust deed de thuisploeg goed. PSV oogde na rust frisser. Tien minuten na rust stond het weer gelijk. Götze gaf twee Basken panna's op weg naar het doel om vervolgens Cody Gakpo op het juiste moment aan te spelen. De Eindhovenaar rondde koelbloedig af: 2-2. Carlos Vinícius maakte niet veel later zijn debuut voor de Brabanders.

 Het was de Eind-tovenaar die invaller Jordan Teze in de slotfase vrij voor de Spaanse doelman leek te zetten, maar de rechtsback raakte de bal volledig verkeerd. PSV verdiende op basis van de tweede helft de punten, maar het kwam maar moeizaam tot echt grote kansen.

 Met zeven minuten extra tijd leek de Eindhovense equipe wat extra's te krijgen. Opnieuw kwam de bal bij Teze terecht, die verwoestend hard tegen de paal schoot. Een paar seconden later was het Sociedad dat het duel nog naar zich toe kon trekken. Olivier Boscagli gaf Mikel Oyarzabal vrije doorgang richting Joël Drommel, maar de keeper bleef goed staan en pakte de inzet van de 19-voudig Spaans international.

 Na een heerlijke actie van Mario Gotze weet Cody Gakpo knap de 2-2 binnen te schieten tegen Real Sociedad.

###

"
390;618983;NS Mura;Vitesse;MURA;VIT;0;2;2021-09-16Z;2021-22 UEFA Europa Conference League, Groepsfase;Vitesse start groepsfase Conference League met eenvoudige zege op NS Mura;"Vitesse is donderdag goed begonnen aan de groepsfase van de Conference League. Op bezoek bij NS Mura won de ploeg van trainer Thomas Letsch eenvoudig met 0-2.

 Sondre Tronstad zette Vitesse in de 30e minuut op een verdiende voorsprong. De 26-jarige middenvelder kreeg de bal enigszins gelukkig voor zijn voeten na een gekraakt schot en tikte de bal vervolgens binnen: 0-1.

 In de slotfase van de eerste helft leek Vitesse zelfs de marge te verdubbelen. Doelpogingen van Riechedly Bazoer en Oussama Tannane leverden echter geen tweede Arnhemse treffer op. Dat lukte Danilho Doekhi in de tweede helft wel. De 23-jarige verdediger kopte overtuigend raak uit een hoekschop.

 Mura maakte geen moment de indruk dat ze wat recht te zetten hadden, waardoor Vitesse ook niet meer in de problemen kwam. Vitesse neemt nu ook de leiding in Groep G. Stade Rennais en Tottenham Hotspur hielden elkaar in evenwicht. Dat duel in Frankrijk eindigde in een 2-2 gelijkspel.

 Vitesse-speler Danilho Doekhi na afloop van het duel in de UEFA Europa Conference League tussen NS Mura en Vitesse.

###

"
391;618776;Sporting CP;Ajax;SCP;AJA;1;5;2021-09-15Z;2021-22 UEFA Champions League, Groepsfase;Ajax en Haller maken gehakt van Sporting;"Ajax heeft in de eerste wedstrijd van de groepsfase van de Champions League met liefst 5-1 gewonnen van Sporting Clube de Portugal. In Lissabon was Sébastien Haller de grote man. De spits van Ajax scoorde vier keer.

 Flitsend begin 

 Ajax begon wervelend in het Estádio José Alvalade. Al na twee miniuten stond de 1-0 op het bord. Antony kwam naar binnen en schoot de bal via een Sporting-verdediger tegen de paal. Haller was er als de kippen bij om de bal in het lege doel te koppen. Hetzelfde koppel was verantwoordelijk voor de 2-0, zeven minuten later. Antony profiteerde van defensief geschutter en gaf de bal perfect af op Haller, die de bal kon binnenglijden.

 In de 33ste minuut deed Sporting wat terug, al had het daar wel Ajax-doelman Remko Pasveer voor nodig. De ervaren doelman liet de bal bij de eerste paal door zijn handschoenen glippen. Dat leek de opmaat naar een comeback, maar zes minuten later maakte Steven Berghuis een einde aan die illusie. De man waar zoveel over werd gezegd en geschreven deze zomer nam een pass van Ryan Gravenberch goed mee en rondde beheerst af. Het is de eerste treffer van Berghuis in een Ajaxshirt.

 Hallershow compleet

 De tweede helft begon voor Ajax met een behoorlijk schrikmoment want Paulinho leek prachting binnen te koppen en Sporting wederom terug in de wedstrijd te krijgen. De spits stond echter net buitenspel en dus keurde de VAR de goal af. Hierna was het tijd voor de grote Hallershow.

 Want vier minuten na de afgekeurde goal van Paulinho zette Haller alweer de 4-1 op het scorebord. Weer was Antony goud waard. De Braziliaan kreeg de bal op de rand van het zestienmetergebied en gaf met de buitenkant van zijn linkerschoen een heerlijke voorzet. Haller stond weer scherp voor de goal en maakte zijn hattrick compleet.

 En de koek was nog niet op voor Ajax en Haller die in de 63ste minuut ook nog de 5-1 maakte. Dit keer geen assist van Antony, maar nu mocht Noussair Mazraoui een duit in het zakje doen. De back speelde Haller strak aan, de international van Ivoorkust nam goed aan en schoot binnen.

 Dortmund wint ook 

 Borussia Dortmund is in poule C van de Champions League, met ook Ajax, voortvarend van start gegaan. De Duitse ploeg versloeg Besiktas in Istanbul met 2-1. Bij de rust leidden de bezoekers al met 2-0. Het doelpunt van de thuisclub viel ver in de extra tijd.

 Dortmund kwam in de 20e minuut bij de eerste serieuze doelpoging tot scoren. Thomas Meunier tikte op de rechterflank een diagonale pass meteen door op de Engelse tiener Jude Bellingham, die de bal handig meenam en doeltreffend uithaalde door de benen van keeper Ersin Destanoglu (0-1). Daarna lieten Erling Haaland, op aangeven van Donyell Malen, en Marco Reus kansen op 0-2 liggen.

 Vlak voor de rust kwam Haaland alsnog met een intikker tot scoren na goed voorbereidend werk van Bellingham. Het was zijn 21e goal in de Champions League in nog maar zeventien duels. Daarmee is hij de onbetwiste recordhouder. Ruud van Nistelrooij, de nummer 2 in deze rangschikking, scoorde voor de 21e keer in de Champions League in zijn 27e wedstrijd.

 Na de rust bleef Dortmund mede dankzij de Zwitserse doelman Gregor Kobel goed overeind. Malen ging in de 70e minuut naar de kant. Diep in de extra tijd trof Francisco Montero met een kopbal nog doel namens Besiktas, maar daarna was er te weinig tijd over om ook de gelijkmaker nog af te dwingen.

 Dortmund treft op 19 oktober Ajax in Amsterdam voor de eerste keer in deze poule.

 Overige uitslagen Champions League

 Groep A

 Club Brugge 1-1 Paris Saint-Germain

 Manchester City 6-3 RB Leipzig

 Groep B

 Atletico Madrid 0-0 FC Porto

 Liverpool 3-2 AC Milan

 Groep D

 FC Sherrif 2-0 Shakhtar Donetsk

 Internazionale 0 -1 Real Madrid

###

"
392;618790;Young Boys;Manchester United;YB;MAN;2;1;2021-09-14Z;2021-22 UEFA Champions League, Groepsfase;Ronaldo scoort opnieuw, maar Young Boys stunt tegen tiental United;"Manchester United heeft een punt overgehouden aan het openingsduel in de Champions League met Young Boys. Cristiano Ronaldo scoorde opnieuw, maar zag de voorsprong in de tweede helft ongedaan gemaakt worden door Nicolas Ngamaleu.

 Donny van de Beek kreeg van trainer Ole Gunnar Solskjaer een basisplaats. Hij vormde met Fred een blok voor de verdediging. Al in de 13de minuut bracht Ronaldo zijn ploeg op voorsprong. Een pass met buitenkant voet van Bruno Fernandes werd tot doelpunt gepromoveerd door Ronaldo, die op de juiste plek stond en binnenschoof. Na ruim een half uur spelen kwam United met tien man te staan door een rode kaart voor Aaron Wan-Bissaka.

 In de tweede helft wist de thuisploeg het nummerieke voordeel uit te buiten en de wedstrijd volledig om te draaien. Dankzij Nicolas Ngamaleu kwam Young Boys in de 66ste minuut op gelijke hoogte. Jordan Siebatcheu groeide uit tot held van de avond door in de 95ste minuut de winnende op het bord te zetten. Een stunt van formaat van de Zwitserse ploeg.

 Strafschoppenfestival mondt uit in een gelijkspel

 In Groep G maakten Sevilla en Red Bull Salzburg er een aantrekkelijk kijkspel van. Er werden maar liefst vier strafschoppen gegeven in het eerste bedrijf. Handenbinder Karim Adeyemi versierde er maar liefst drie, slechts één daarvan werd benut door de Oostenrijkers. Luka Susic bracht Salzburg aan de leiding vanaf de stip, maar mistte toen hij voor de tweede keer mocht aanleggen.

 Ivan Rakitic faalde niet vanaf elf meter en zette Sevilla vlak voor rust weer naast Salzburg. Daarmee was de eindstand al voor rust bereikt. In het tweede bedrijf moest Sevilla alle zeilen bijzetten om het punt over de streep te trekken vanwege een rode kaart voor En-Nesyri.

 Voor het eerst in de geschiedenis van de Champions League werd er vier keer een strafschop toegekend in een eerste helft.

###

"
393;618980;Maccabi Haifa;Feyenoord;HAI;FEY;0;0;2021-09-14Z;2021-22 UEFA Europa Conference League, Groepsfase;Feyenoord komt in Noord-Israël goed weg met 0-0;"Feyenoord is er in Noord-Israël niet in geslaagd om de eerste wedstrijd in de groepsfase van de Conference League te winnen. De Rotterdammers kwamen niet tot scoren, maar zagen Maccabi Haifa dat ook niet doen. Zodoende restte niets anders dan de brilstand: 0-0.

 Vooral in de eerste helft had de ploeg van Arne Slot het heel zwaar. Bryan Linssen was de enige die wat gevaar wist te stichten voor het doel van Josh Cohen. Namens Haifa schoot Surinaams international Tjaronn Chery tegen de deklat en was spits Din David dichtbij de openingstreffer in de extra tijd voor rust. Zijn inzet ging naast het doel van Justin Bijlow.

 De Israëliërs wisselden een kwartier na de rust driemaal, waardoor ze het overwicht in balbezit na rust kwijtraakten aan Feyenoord. De Rotterdammers wapenden zich beter en kregen via opnieuw Linssen de grootste kans op de openingstreffer.

 Het was vervolgens Maccabi Haifa dat in de slotfase de grootste kansen kreeg om de wedstrijd alsnog te winnen. Geen van de vier pogingen leidde uiteindelijk tot de openingstreffer. Cyriel Dessers debuteerde in de 77ste minuut voor Feyenoord, hij kwam in het veld voor Linssen.

 De ploeg van Slot komt 30 september opnieuw in actie in de Europa. Slavia Praag reist dan af naar de Rotterdamse Kuip. Op 12 oktober speelt Feyenoord in Berlijn tegen 1. FC Union Berlin. Alle wedstrijden van Nederlandse clubs in de Conference League zijn live te volgen op ESPN.

###

"
394;604153;FC Volendam;Roda JC Kerkrade;VOL;RJC;2;2;2021-09-13Z;2021-22 Keuken Kampioen Divisie;Zwoegend Roda op de valreep naast tiental Volendam;"Roda JC heeft in een spannend duel gelijkgespeeld tegen FC Volendam. In een enerverende slotfase bepaalde Stefano Marzo de eindstand op 2-2.

 In de openingsfase van de wedstrijd zochten beide ploegen de aanval. Verder dan enkele speldenprikjes kwamen ze echter niet. Dat veranderde na een klein halfuur spelen. Roda-aanvoerder Jensen ging grof in de fout en gaf Mühren een niet te missen kans.

 Door een blunder van Roda JC-verdediger Richard Jensen krijgt Robbert Muhren de bal in de voeten om FC Volendam op voorsprong te zetten.

 Na de goal was het Roda dat domineerde. Met name Limbombe was een plaaggeest voor de defensie van de ploeg van trainer Wim Jonk. Tot doelpunten kwam de ploeg uit Kerkrade in de eerste helft niet.

 Na rust werden de problemen groter voor Volendam. Topscorer Daryl van Mieghem werd met rood naar de kant gestuurd waardoor de ploeg uit het vissersdrop nog meer naar achter werd gedrukt. Het overwicht van Roda werd pas een kwartier voor tijd op het scorebord uitgedrukt. Een corner van de ploeg van Streppel werd door Volendam-middenvelder Boy Deul geschampt en belandde in eigen goal.

 Vijf minuten voor tijd dacht Volendam de drie punten in eigen huis te houden. Roda-aanvoerder Jensen ging wederom in de fout waarna Kasius na een lange sprint zelf kon afronden. Lang kon het Volendamse publiek echter niet genieten van de voorsprong. Twee minuten later stond Stefano Marzo vogelvrij in de zestien meter toen hij een corner kon binnenwerken. Zo sleepte de ploeg uit Kerkrade nog een gelijkspel uit het vuur.

 Volendam met nieuw stadion richting Eredivisie 
Het nieuws uit Volendam kwam de afgelopen weken niet alleen door de recente uitslagen. De club kwam met ambitieuze plannen voor een nieuw stadion net buiten het vissersdorp gepresenteerd. De eerstedivisionist hoopt met de komst van een nieuwe thuishaven uit te groeien tot een stabiele club in de Eredivisie, aldus bestuurslid Jan Smit. “We zitten op een hele mooie plek, dit is wel hét stadion waar de sfeer hangt in de kern van het dorp. Maar we zitten hier qua mogelijkheden wel aan de taks.”

 FC Volendam-bestuurslid Jan Smit over de plannen voor een nieuwe stadion voor de club.

 Volendam is van plan om het nieuwe onderkomen, genaamd ’t Skip’, het uiterlijk van een schip te geven. “Ja wij willen echt een schip. Onze roots liggen in de visserij en daarin moet je je kunnen onderscheiden. Volendam is een dorp aan zee, daarin zijn we uniek. We moeten daar gebruik van maken.""

 Hoe snel het huidige Kras Stadion wordt ingeruild voor het nieuwe onderkomen is nog onbekend. “Wat mij betreft zo snel mogelijk, maar zoiets duurt jaren. Dit decennium moet realistisch zijn. Als we met z’n allen samenwerken, en dat kunnen we in Volendam, kunnen we er iets heel moois van maken.”

###

"
395;590320;Nederland;Turkije;NED;TUR;6;1;2021-09-07Z;2022 WK 2022 Kwalificatie - UEFA, Groepsfase;Fris Oranje droogt Turkije af en heeft alles weer in eigen hand in groep G;"Het Nederlands elftal heeft in eigen huis met 6-1 gewonnen van Turkije. Memphis Depay was met drie doelpunten de grote man aan de zijde van Oranje.

 Fantastisch begin

 Het Nederlands elftal begon geweldig tegen in de Johan Cruijff Arena. Al in de eerste minuut zette Davy Klaassen Oranje op voorsprong. Virgil van Dijk verstuurde een heerlijke lange bal die bij Berghuis terechtkwam. Berghuis kreeg de bal uiteindelijk bij Klaassen, die een een-tweetje aanging met Memphis en vervolgens van dichtbij kon binnenschieten. Een droomstart voor de mannen van Louis van Gaal!

 Niet lang daarna kwam Nederland via een schitterende treffer op 2-0. Weer eisten Klaassen en Memphis de hoofdrol op. Weer was het een een-tweetje, maar dit keer was de volgorde andersom. Memphis speelde Klaassen aan met een wippertje, de middenvelder gaf bal vervolgens acrobatisch terug op de spits van Barcelona en hij aaide de bal heerlijk in de verre hoek.

 Nog voor rust kreeg Nederland een strafschop na een wilde tackle van Çağlar Söyüncü. Hij haalde Davy Klaassen onderuit in de zestien en dus mocht Memphis aanleggen. In Istanbul miste hij nog een strafschop tegen de Turken, maar dit keer koos Memphis voor een heerlijke Panenka.

 Söyüncü kreeg na zes minuten na de strafschop tot overmaat van ramp ook nog een rode kaart en dus moesten de Turken de hele tweede helft met tien man verder.

 Oranje werkt aan doelsaldo

 In de tweede helft was duidelijk zichtbaar dat de Turken met tien man speelden. Nederland had totale controle over de wedstrijd en kwam al snel op 4-0. De 27-jarige spits was het eindstation van een aanval waarbij Bergwijn een fraaie bal gaf op Berghuis. Die laatste hield het overzicht en kopte de bal terug op Memphis, die op zijn beurt van dichtbij kon binnenkoppen. Het betekent dat de aanvaller nu in totaal op 33 treffers voor Oranje staat. Hij komt daarmee op gelijke hoogte met niemand minder dan Johan Cruijff.

 Invaller Guus Til zette Nederland op 5-0. Teun Koopmeiners stuude zijn AZ-maatje met een splijtende pass diep. Til kapte een verdediger uit en schoot rustig binnen.

 Daarna werd het ook nog 6-0. Een andere invaller, Donyell Malen, was sinds zijn invalbeurt op zoek naar een treffer en kreeg die uiteindelijk ook. Debutant Devyne Rensch legde de bal goed breed op Malen en de aanvaller van Borussia Dortmund schoot keurig binnen.

 Enige smetje: de 6-1 en een blessure voor Virgil van Dijk. Justin Bijlow gaf een zwakke bal in de richting van de aanvoerder. Hij was later bij de bal dan Turkse invaller Halil Dervisoglu, via Dervisoglu en Bijlow kwam de bal voor de voeten van Under, die hem in een leeg doel kon schieten.

###

"
396;611295;Iraq;Iran;IRQ;IRN;0;3;2021-09-07Z;2022 FIFA WK Kwalificaties - AFC, Round Three;Jahanbakhsh doet met Iran Advocaats Irak pijn;"Dick Advocaat heeft ook zijn tweede wedstrijd als bondscoach van Irak niet kunnen winnen. Iran was in Doha in de WK-kwalificatie te sterk, 0-3. Eerder zag de Haagse trainer zijn elftal een gelijkspel behalen tegen Zuid-Korea (0-0).

 Alireza Jahanbakhsh zette Iran op voorsprong. De speler van Feyenoord scoorde al na 3 minuten. Mehdi Taremi maakte er halverwege de tweede helft 0-2 van. In de slotminuut scoorde ook Ali Gholizadeh nog.

 De beladen ontmoeting werd gespeeld in Doha, de hoofdstad van Qatar. Formeel betrof het een thuiswedstrijd voor Irak.

 De nummers 1 en 2 van de groep plaatsen zich rechtstreeks voor het WK, dat in 2022 ook in Qatar wordt gespeeld. Vooralsnog staat Irak met 1 punt op de laatste plaats. Iran heeft na twee duels nog de maximale score.

###

"
397;601279;Nederland;Moldova U21;NED;MDA;3;0;2021-09-07Z;2021 UEFA European Under-21 Championship Qualifying, Groepsfase;Vernieuwd Jong Oranje simpel langs Moldavië;"Jong Oranje heeft een 3-0 overwinning geboekt in de eerste EK-kwalificatiewedstrijd. Een vernieuwd elftal van Erwin van de Looi zette in Deventer simpel Jong Moldavië aan de kant. Joshua Zirkzee, Jurgen Ekkelenkamp en Brian Brobbey verzorgden de doelpunten.Vooraf had Van de Looi gezegd dat hij benieuwd was naar wat voor vlees hij in de kuip had. Voor rust ging Jong Oranje al met een comfortabele voorsprong naar de kleedkamer. Na ruim een half uur opende Zirkzee, spits van Anderlecht, de score na matig uitverdedigen van Moldavië. Net voor rust was het Jurgen Ekkelenkamp, die tegenwoordig bij Hertha BSC speelt, die diagonaal raak schoot na een voorzet van Mitchel Bakker.

 In de 55e minuut werd het 3-0 door Brian Brobbey. Hij tikte in na een voorzet van Zirkzee, die door de Moldavische verdedigers compleet werd gemist. In totaal liet Van de Looi negen spelers debuteren in Jong Oranje.

 EK 2023
De eindronde wordt in 2023 in Georgië en Roemenië gehouden. Er doen zestien landen mee, waaronder de automatische gekwalificeerde gastlanden. De groepswinnaars en de beste nummers 2 plaatsen zich rechtstreeks.

 De volgende wedstrijd van Jong Oranje is begin oktober uit tegen Zwitserland. Bij het vorige EK haalde Nederland de halve finale.

 Quinten Timber na afloop van Jong Oranje - Jong Moldavië

###

"
398;604164;ADO Den Haag;FC Eindhoven;ADO;EIN;4;2;2021-09-05Z;2021-22 Keuken Kampioen Divisie;Veerkrachtig ADO wint van Eindhoven, Catic maakt er 2;"ADO Den haag heeft na twee nederlagen weer gewonnen. De ploeg van Ruud Brood kwam twee keer achter, maar won na een succesvol Haags kwartiertje alsnog met 4-2 van FC Eindhoven. Amar Catic was de gevierde man met twee doelpunten, waarvan de eerste beeldschoon was. Beide Eindhovense goals kwamen van spits Jort van der Sande.

 In de eerste helft was ADO veel sterker dan de visite uit de Lichtstad. Al na twee minuten kopte Thomas Verheydt op de paal. Maar nadat ook kansen voor Sem Stijn en Dhoraso Moreo Klas niets opleverden, ging de eerste de beste goeie aanval van Eindhoven wel binnen. Na 37 (!) minuten opende Jort van der Sande de score.

 De rossige cultspits gleed de bal langs doelman Luuk Koopmans nadat de Hongaar Barnabas Racz 'm met een heerlijk passje vrij zette. Maar al in de blessuretijd van de eerste helft kwam ADO verdiend langszij. Amar Catic probeerde het maar eens. De oud-speler van PSV schepte de bal vanaf exact 16 meter over de grabbelende Nigel Bertrams, die daarvoor veel tegen had gehouden. Nu was ie kansloos.

 Tien minuten na rust was het weer Van der Sande, die Eindhoven opnieuw op voorsprong zette.  Zijn schot uit de draai van een meter of 18 leek houdbaar, maar Koopmans greep halfslachtig in, 1-2. Na zijn doelpunt was 't klaar voor Van der Sande, die nog niet helemaal fit is na een corona-besmetting in de voorbereiding. Dus kon ADO weer in de achtervolging. De fans moesten wachten tot het Haags kwartiertje, nou zeg Haagse 17 minuten.

 In de 73ste minuut tikte Brian De Keersmaecker Vicente Besuijen, een plaag voor de Eindhoven defensie vandaag, in de 16 onderuit. Een onnozele overtreding, terecht bestraft. Sem Stijn mocht van 11 meter de 2-2 binnenschieten. Hij faalde, met pa op de tribune, niet, 2-2. Vijf minuten later was 't opnieuw kassa. Samy Bourard, die inviel  (die van het Hongaarse Fehérvár naar de Residentie terugkeerde) frommelde de 3-2 binnen. Weer op aangeven van Besuijen.

 Eindhoven zette aan om de gelijkmaker te forceren. Maar Joey Sleegers haalde trekker niet over. Terwijl invaller Charles-Andreas Brym de bal nog op de paal joeg. Drie minuten voor tijd besliste Catic, weer hij, de lekkere wedstrijd met zijn tweede. Hij zette de counter zelf op, die in eerste instantie niets opleverde. Besuijen blies de aanval nieuw leven in en legde de bal pannetjeklaar op het hoofd van Catic. De Bosnische aanvaller, oud-PSV, knikte binnen, 4-2. Overigens had ie geluk dat hij nog op het veld stond. Hij zette na een dik uur een stevige tackle in. ""Ik was te laat. Gelukkig was het geel."" Donkergeel. ""Ja.""

 Met 9 punten uit vijf duels klommen de Hagenaars naar de vierde plek (al dreigt nog die puntenaftrek). FC Eindhoven staat met 7 punten op de achtste plaats.

###

"
399;604165;Almere City FC;TOP Oss;ALM;TOP;3;0;2021-09-04Z;2021-22 Keuken Kampioen Divisie;Alhaft schiet Almere langs TOP Oss;"Almere City heeft voor de tweede keer op rij gewonnen. De ambitieuze jonge club, die onder Gertjan Verbeek (qua resultaat) aarzelend begon aan het seizoen, was met 3-0 te sterk voor TOP Oss. IIlias Alhaft, gekozen tot Man-of-the-match maakte twee doelpunten. Zijn vervanger Anass Ahannach maakte nog een lekkere derde. TOP Oss liet zo de kans liggen om zich weer naast Jong AZ aan kop van de Keuken Kampioen Divisie te nestelen.

 Alhaft kwam vlak na rust al met een waarschuwingsschot. Dat leverde nog niet het gewenste resultaat op, maar na 56 minuten schoot de dribbelaar wel met scherp. Alhaft toverde een mooie actie uit de hoge hoed, waarna hij TOP-doelman Norbert Alblas met een diagonaal schot passeerde. Een minuut of 7 zette Alhaft zijn volgende geslaagde actie in. Hij rondde een lekkere solo, van buiten naar binnen, af met een heerlijk schot dat binnenkant paal binnenviel.

 In blessuretijd tekende Anass Ahannach, die in de 83ste minuut inviel voor Alhaft, met een fraai geplaatst schot voor de 3-0. De enige dikke kans die TOP Oss noteerde in de tweede helft was een directe vrije trap van Justin Mathieu, randje 16. Hij vond 10 minuten voor tijd de handen van Almere-doelman Michael Woud.

 Dat TOP Oss de rust haalde met 0-0, was al een prestatie op zich. Vooral Maarten Pouwels, de spits van Almere mocht zich dat aanrekenen. De boomlange aanvaller miste een paar flinke kopkansen. Tussendoor schoot Lance Duijvestijn uit de draai voorlangs. Dat deed ie een minuut of 6 voor rust trouwens opnieuw. De grootste kans van Almere voor rust was voor de nijvere middenvelder Stije Resink. Hij raakte de bal in de 45ste minuut, vrij in de 16, niet helemaal lekker. Het speeltuig hobbelde naast, waar Resink een vlammend schot in gedachten had.
Zo kwam er een einde aan een opmerkelijk reeks van Almere. In allevier de eerder gespeelde wedstrijden kwam de ploeg van Verbeek snel op voorsprong. Het 'dieptepunt' was de 0-1 in de openingswedstrijd tegen Jong AZ, die pas viel na 20 minuten. In die andere drie duels scoorde Almere eerder.

 En leuk in dit Nederlandse F1-weekend was wel dat Jan Lammers de eerste poging van de wedstrijd ondernam. Niet de kleine coureur, maar de grote verdediger van Oss. Hij kopte de bal in de derde minuut net langs de kruising. Op aangeven van Kay Tejan. Zo ongeveer de enige kans van de wedstrijd. De ploeg van Bob Peeters zocht gehaast de lange bal, koren op de molen van de Almere-verdediging. Toen 't dan een keertje via de aanvallende backs ging, leverde dat meteen een tweede gevaarlijk momentje op. Rick Stuy van den Herik kreeg bij de eerste paal net zijn voet niet tegen de strakke voorzet van Trevor David.

 Almere City begon tegen TOP voor het eerst zonder Ryan Koolwijk. In goed overleg heeft de 36-jarige trapspecialist zijn contract in de polder laten ontbinden. ""We hebben als grote mannen gesproken"", aldus trainer Gertjan Verbeek. Een gebrek aan toekomstperspectief gaf uiteindelijk voor Koolwijk de doorslag. ""Hij hoefde niet weg.""

###

"
400;604167;Helmond Sport;FC Emmen;HEL;EMM;1;0;2021-09-03Z;2021-22 Keuken Kampioen Divisie;Helmond Sport wint verrassend van teleurstellend Emmen;"FC Emmen heeft weer verloren. De kampioenskandidaat verloor in en tegen Helmond met 1-0. Door de nederlaag van vanavond staat Emmen nu op een teleurstellende achttiende plek. Helmond Sport klimt na de knappe overwinning naar de negende plek.

 Gezapige eerste helft

 Beide ploegen maakten er niet bepaald een leuke eerste helft van. FC Emmen had het meest de bal, maar was totaal niet in staat om kansen te creëren. Ook Helmond Sport was niet bij machte om gevaarlijk te worden. Dat alles zorgde voor een erg slechte eerste helft zonder grote kansen.

 Helmond Sport komt goed uit de kleedkamer

 Zo slecht als de eerste helft, zo leuk begon de tweede. Al na 48 minuten kwam Helmond Sport op voorsprong. Jules Houttequiet kreeg alle tijd om een voorzet te geven, zag Jellert van Landschoot vrijstaan en hij kon van dichtbij zijn tweede doelpunt van het seizoen binnenkoppen.

 Een leek Helmond Sport meteen op 2-0 te komen want een paar seconde na de 1-0 kon Arno van Keilegom alleen op doelman Michael Brouwer af, maar hij schoot oog in oog met de doelman naast.

 FC Emmen leek hierna wat beter bij de les en kreeg een grote kans via Ben Scholte en vlak na die kans kon Helmond-goalie Mike Havekotte knap redding brengen op een poging van Peter van Ooijen. De grootste kans aan Emmen kant kwam uit de daaropvolgende corner. Nieuwkomer Joel van Kaam stond koud een aantal seconden op het veld en kreeg de bal uit een hoekschop voor zijn voeten. Hij schoot de bal van dichtbij op de paal.

 Emmen probeerde het nog, maar kwam er niet meer doorheen.

###

"
401;604168;FC Den Bosch;Excelsior;DBO;EXC;0;5;2021-09-03Z;2021-22 Keuken Kampioen Divisie;Vier doelpunten Dallinga bezorgen Excelsior zege;"Thijs Dallinga was de onbetwiste man of the match van de wedstrijd tussen FC Den Bosch en Excelsior, twee ploegen die goed aan het seizoen waren begonnen. Met zijn vier doelpunten, waaronder een hattrick tussen de 19e en 30e minuut gaf hij Excelsior de derde zege van het seizoen. De thuisploeg was in de zeventiende minuut  bijna op schitterende wijze op voorsprong gekomen. Na een voorzet van rechts kon een hakje van Jizz Hornkamp achter het standbeen door keeper van Gassel nog uit de korte hoek worden getikt. Daarna volgden de beste elf minuten van Dallinga in het betaalde voetbal. Na een mooie opening van Aberkane gaf Baas een voorzet op Dallinga die na een sprint vogelvrij vanaf de vijmeterlijn kon inschieten. In de 26e minut werd het hem niet veel moeilijker gemaakt. Een eenvoudige kapbeweging was genoeg om vanaf de penalty-stip binnen te schieten. De Den Bosch-defensie was blijkbaar nog steeds niet genoeg gewaarschuwd want vier minuten later was Dallinga als eerste bij de eerste paal na een voorzet van Niemeijer. Zijn eerste inzet werd nog gekeerd door keeper Van der Steen maar in de nastoot was het raak, 0-3. Er hadden vlak voor rust nog meer doelpunten kunnen vallen want kansen waren er genoeg, maar uitstekend keeperswerk van beide doelmannen voorkwam een grotere voorsprong/aansluitingstreffer.

 Excelsior kreeg meteen na rust weer een grote kans. In de 50e minuut kopte Horemans op de lat na een vrije trap. Den Bosch kwam niet verder dan kansjes van Hornkamp en Felida. In de 74e minuut maakte Dallinga zijn avond nog mooier met zijn vierde treffer en Reuven Niemeijer deed er in de 86e minuut nog een schepje bovenop, 0-5. Met zijn vier doelpunten bracht Dallinga zijn seizoensscore op zes treffers, daarmee is hij topscorer van de KKD. Excelsior klimt naar de 2e plaats, Den Bosch zakt naar plaats 9.

 Hattrick-record

 Met zijn drie treffers in 11 minuten is Dallinga nog ver verwijderd van het snelheids-record voor een hattrick in de Eerste Divisie. Maar liefst zeven spelers waren sneller. Recordhouder is Gianluca Maria van FC Eindhoven die in april 2013 tussen de zestiende en twintigste minuut drie keer scoorde tegen FC Emmen.

 In dit artikel is informatie van ANP gebruikt.

###

"
402;590363;Noorwegen;Nederland;NOO;NED;1;1;2021-09-01Z;2022 WK 2022 Kwalificatie - UEFA, Groepsfase;Oranje pakt punt in pover debuut Van Gaal;"Het debuut van Louis van Gaal bij zijn derde termijn als bondscoach is uitgelopen in een moeizaam duel bij Noorwegen. Nederland kwam vroeg in het duel op achterstand, maar herstelde dat nog voor rust via Davy Klaassen. In de tweede helft viel er weinig te genieten: 1-1.

 Oranje had het lastig doordat de Noren op Erling Braut Håland zich in een soort schildpadformatie voor de eigen zestien hadden opgesteld. Via lange ballen over de Hollandse verdedigingslinie heen probeerden ze de Dortmund-spits in zijn snelheid te benutten. Af en toe had het verdedigende centrum met Stefan de Vrij en de teruggekeerde Virgil van Dijk het daar nog meer dan moeilijk mee ook.

 Nadat Håland eerder op de debuterende Justin Bijlow stuitte na een mooie bal van Jens Petter Hauge, was het de superspits die na 20 minuten voor de openingstreffer zorgde. Uit een klutssituatie met Jurriën Timber en Virgil van Dijk wurmde hij de bal langs de Feyenoord-doelman: 0-1.

 Van Gaal's Army sloeg na 37 minuten toe. De matig spelende Steven Berghuis bediende Georginio Wijnaldum met een mooie steekpass, waarna Davy Klaassen zijn voorzet binnenschoot: 1-1.

 De bondscoach wisselde Berghuis in de rust voor Dortmund-speler Donyell Malen, die de voormalige PSV-linie voorin complementeerde. Maar het bleek lastig om tegen de fysiek sterke Noren de ruimte te vinden achter de linie. Het ontbeerde Oranje aan de creativiteit om echt iets te forceren.

 In de allerlaatste seconde kreeg Nederland de allergrootste kans van de tweede helft. Denzel Dumfries kreeg de bal in het vijfmetergebied voor zijn voeten, maar een Noorse verdediger schoot zijn doelman te hulp op de lijn.

###

"
403;604169;TOP Oss;FC Dordrecht;TOP;DOR;3;0;2021-08-28Z;2021-22 Keuken Kampioen Divisie;TOP Oss naar plek twee door ruime zege op FC Dordrecht;"TOP Oss heeft zaterdag in de Keuken Kampioen Divisie met 3-0 van FC Dordrecht gewonnen. Door deze overwinning klimt de club uit Oss naar de tweede plaats. 

 Het  was al snel raak in Oss. En hoe. Richonell Margaret schoot TOP Oss in de zesde minuut op prachtige wijze naar een 1-0 voorsprong. De thuisploeg trok de goede lijn door, maar dit resulteerde niet in doelpunten. Aan het einde van de eerste helft begon Dordrecht aan te dringen. Het spelbeeld veranderde, maar De Schapekoppen kwamen niet tot scoren.

 Negen minuten in de tweede helft verdubbelde Justin Mathieu de voorsprong voor de thuisploeg. Weer een goed doelpunt. Dit keer geen afstandschot, maar een mooi uitgespeelde aanval. Ondanks de 2-0 bleef er toch nog spanning met nog meer dan half uur op de klok. De definitieve beslissing viel zo'n tien minuten voor tijd toen Kay Tejan zijn eerste goal in het betaalde voetbal maakte. Eindstand: 3-0.

 Negen uit vier

 TOP Oss kent een goede seizoensstart. De club staat na vier competitiewedstrijden op negen punten, wat voor nu dus goed is voor plek twee. Alleen Jong AZ deed het beter in de eerste vier duels. TOP doet dus mee om de periodetitel, maar de weg is nog lang.

 TOP Oss-trainer Bob Peeters na afloop van de wedstrijd in de Keuken Kampioen Divisie tussen TOP Oss en FC Dordrecht.

 TOP Oss-speler Kay Tejan na afloop van de wedstrijd in de Keuken Kampioen Divisie tussen TOP Oss en FC Dordrecht.

 TOP Oss-speler Richonell Margaret na afloop van de wedstrijd in de Keuken Kampioen Divisie tussen TOP Oss en FC Dordrecht.

 TOP Oss-trainer Michele Santoni na afloop van de wedstrijd in de Keuken Kampioen Divisie tussen TOP Oss en FC Dordrecht.

###

"
404;618171;Elfsborg;Feyenoord;ELF;FEY;3;1;2021-08-26Z;2021-22 UEFA Conference League Kwalificatie, Play-off ronde;Feyenoord ondanks nederlaag naar groepsfase Conference League;"Feyenoord heeft zich ondanks een nederlaag geplaatst voor de groepsfase van de Conference League. Na de fraaie 5-0 zege vorige week in eigen huis tegen het Zweedse IF Elfsborg, gingen de Rotterdammers donderdag in Zweden onderuit: 3-1.

 De thuisploeg kwam in de 42e minuut op voorsprong door een doelpunt van Johan Larsson. De aanvoerder scoorde uit een vrije trap. Vijf minuten na rust was het opnieuw raak voor de thuisploeg. Alexander Bernhardsson werkte de bal in de verre hoek. Hij profiteerde van een verkeerde ingooi van Marcus Pedersen. In de 59e minuut waren de Zweden opnieuw dicht bij een treffer. Christopher McVey kopte de bal uit een hoekschop in het doel, maar keeper Ofir Marciano redde knap.

 Een paar minuten later deed Feyenoord iets terug. Guus Til scoorde van dichtbij nadat hij de bal in de voeten had gekregen van Luis Sinisterra. Het was voor Til zijn zesde doelpunt in de Conference League. In de 77e minuut bepaalde Marokhy Ndione de eindstand op 3-1.

 In dit artikel is informatie van ANP gebruikt.

###

"
405;618147;AZ;Celtic;AZ;CEL;2;1;2021-08-26Z;2021 UEFA Europa League Kwalificatie, Play-off ronde;AZ heerst en wint, maar loopt EL mis;"AZ heeft er alles aan gedaan om de groepsfase van de Europa League te bereiken, maar kwam net tekort in de thuiswedstrijd tegen Celtic. AZ speelde in Akmaar een overtuigende pot en won met 2-1, maar dat was net onvoldoende na het 0-2 verlies in de uitwedstrijd. AZ gaat nu, net als Feyenoord en Vitesse, spelen in de groepsfase van de Conference League. PSV vertegenwoordigt als enige ploeg Nederland in de Europa League.

 Doelpuntrijke start

 Pascal Jansen moest proberen iets te forceren na de verliespartij in Schotland. De trainer koos daarbij voor ervaring boven aankomende talenten. Zo stond Timo Letschert boven Sam Beukema in het centrum, samen met Bruno Martins Indi. Owen Wijndal is nog steeds herstellende, en in plaats van Thijs Oosting mocht de oudere Aslak Witry op de linksbackpositie beginnen. Ook stond aanvoerder Teun Koopmeiners in de basis, evenals Zakaria Aboukhlal.

 Na zeven minuten was er al twee keer gescoord in Alkmaar. Juist aan de kant waar Witry zijn debuut maakte ging het na twee minuten al helemaal mis voor AZ. Liel Abada kreeg een diepe bal en gaf de bal voor aan de Japanse spits Kyogo Furuhashi, die ongehinderd kon binnenwerken. In de aanvalslinie wist Aboukhlal zijn basisplek wél te bekronen. Verdediger Stephen Welsh verwerkte een verre bal van doelman Hobie Verhulst dramatisch, waarna de buitenspeler Celtic-doelman Joe Hart verschalkte.

 De Alkmaarders kregen het op hun heupen, hielden constante druk op het doel van de bezoekers en dwongen daarmee een eigen doelpunt af. Een scherpe voorzet van Yukinari Sugawara was net te hoog voor Evangelos Pavlidis, maar de Zweedse international Carl Starfelt scoorde in eigen doel in een poging te bal weg te werken.

 Gemiste kansen

 De extra rust die AZ verkoos boven de Eredivisiewedstrijd tegen Fortuna Sittard leek de spelers goed gedaan te hebben. Want ook in de tweede helft zat de thuisploeg er bovenop en werd er op de helft van de tegenstander gevoetbald. De jonge Aboukhlal, die met zijn snelheid een wapen in huis heeft, werd regelmatig in de diepte gevonden. Dat leidde tot een enorme kans, maar één op eén met Hart volstond een puntertje niet.

 Toen dat trucje niet meer werkte, verving de nog snellere Ernest Poku Aboukhlal en Albert Gudmundsson Pavlidis. Dat blies nieuw leven het spel van AZ en Bruno Martins Indi kopte rakelings naast. Even later kwam stormram Beukema op Wout Weghorst-achtige wijze in de spits te staan en hij legde de bal op een presenteerblaadje voor Poku, maar die werkte de bal naast.

 De dichtgemetselde muur van Celtic kon niet meer worden doorbroken. Zelfs niet met Verhulst aanwezig in het strafschopgebied tijdens de hoekschoppen in de slotfase.

###

"
406;618167;Vitesse;Anderlecht;VIT;AND;2;1;2021-08-26Z;2021-22 UEFA Conference League Kwalificatie, Play-off ronde;Vitesse plaatst zich ten koste van Anderlecht voor Conference League;"Vitesse heeft zich donderdagavond verzekerd van een plek in de Conference League door met 2-1 te winnen van Anderlecht. Het uitduel van een week geleden eindigde in 3-3, waardoor de overwinning van vandaag voldoende was.

 Het was niet lang wachten op de openingstreffer, want Maximilian Wittek zette Vitesse al na vier minuten op voorsprong. Zijn schot werd van richting veranderd door Joshua Zirkzee, waardoor de bal onhoudbaar was voor de keeper.

 In de tweede helft hetzelfde recept. Vier minuten na het hervatten van de wedstrijd schoot Wittek weer raak: 2-0. Dit keer geen bal die van richting werd veranderd, maar een knappe volley als eindstation van een mooie aanval. Lang leek Vitesse rustig op de overwinning af te stevenen, maar Anderlecht deed tien minuten voor tijd nog wat terug via Lior Refaelov. Door die tegentreffer werd het nog een spannende slotfase, maar Anderlecht kwam niet meer langszij. Vitesse won daarom over twee wedstrijden gezien met 5-4.

 Loting

 Aanstaande vrijdag vindt de loting van de Conference League al plaats. Om 13:00 gaat Vitesse samen met de andere geplaatste ploegen de koker in. In totaal zijn er 32 ploegen actief in het toernooi.

###

"
407;618097;PSV;Benfica;PSV;BEN;0;0;2021-08-24Z;2021 UEFA Champions League Kwalificatie, Play-off ronde;Portugese muur houdt stand tegen uitgeschakeld PSV;"PSV is er niet in geslaagd om in het tweede duel van het tweeluik met Benfica tot scoren te komen en er daardoor in gefaald om de groepsfase van de Champions League te bereiken. De ploeg van Roger Schmidt was veel beter dan zijn opponent, maar slaagde er niet in de trekker over te halen. Na het 2-1 verlies vorige week was de 0-0 niet genoeg voor het miljardentoernooi. De Europa League rest voor de Eindhovenaren.

 De Braziliaan Lucas Veríssimo had maar wat moeite met de snelheid van Cody Gakpo aan de linkerkant. Al na 8 minuten kreeg de Braziliaanse centrumverdediger geel van de Sloveense arbiter Slavko Vinčić nadat hij de Eindhovenaar voor de tweede keer naar de grond knalde in de eerste minuten. PSV dat domineerde in balbezit, maar daar weinig mee creëerde voor het doel van Duits Griek Odisseas Vlachodimos, liet Benfica nauwelijks op eigen helft aan de bal komen.

 Niet alleen Veríssimo had het op Gakpo gemund. De 'Eind-tovenaar' viel in Lissabon al op met een doelpunt en tal van acties die succesvol waren en hij was opnieuw de plaaggeest voor de Portugese verdediging, die de aanvaller meermaals naar de grond kwakte. Zo erg, dat Veríssimo na 32 minuten kon gaan douchen. De Braziliaan beukte Gakpo in een luchtduel met zijn elleboog tegen Gakpo's schedel, waarna een tweede gele kaart volgde.

 Meer dan een uur had PSV om het overtal in veldspelers om te zetten in een doelpunt, maar hoewel de ploeg van Schmidt voor rust aanval na aanval opzette, leverde dat amper echt grote kansen op. Na rust gebeurde dat wel. Opnieuw was het Gakpo die door de stenen afscheiding van Benfica brak. Met een bal op maat leverde hij een perfecte gelegenheid af voor Eran Zahavi, maar de Israëlische spits schoot vanaf een paar meter tegen een onbewaakte deklat aan.

 PSV, waarbij Armando Obispo, Armindo Bruma en Yorbe Vertessen in het veld kwamen, ging in de laatste twintig minuten verder met Gakpo op '10' en Götze een linie daarachter om meer te doen met het overwicht in mensen op het veld. Het spel, dat constant stil lag vanwege Portugees theater of ander oponthoud dat vrij weinig met voetbal te maken had, kwam steeds meer rond het strafschopgebied van Benfica te liggen. Onder meer Vertessen kreeg een grote kans om de bevrijdende 1-0 te maken, maar Vlachodimos was zijn geld meer dan waard voor de uitploeg.

 Marco van Ginkel na afloop van de wedstrijd in de play-off-ronde van de Champions League tegen Benfica.

###

"
408;604181;VVV-Venlo;Almere City FC;VVV;ALM;2;1;2021-08-21Z;2021-22 Keuken Kampioen Divisie;Nieuwe spits Sorga goud waard voor VVV bij debuut;"Erik Sorga is bezig om de nieuwe superspits van VVV-Venlo te worden. De Estische aanvaller scoorde bij zijn debuut in Venlo twee keer tegen Almere City FC en bezorgde zijn ploeg daarmee de winst in de topper in de Keuken Kampioen Divisie: 2-1. VVV won zo voor het eerst in 3 wedstrijden, Almere City staat nog altijd op één schamel puntje.

 De uitploeg kwam al heel vroeg in het duel op voorsprong Ilias Alhaft brak door aan de rechterkant en gaf de bal voor. De boomlange Maarten Pouwels fungeerde als afleider voor middenvelder Lance Duijvestijn, die met het hoofd van dichtbij zorgde voor zijn eerste treffer in Almeerse dienst. Bij VVV-Venlo liep het alles behalve, zag ook trainer Jos Luhukay, die al in de eerste helft wisselde en Kees de Boer naar de kant haalde voor verdediger Joep Munsters.

 De Est Erik Sorga is de nieuwe spits van VVV-Venlo en dat weten ze bij Almere City ook. De huurling van DC United was een van de weinigen die echt energie in het duel legde bij de thuisploeg en dat pakte in de laatste seconde van de eerste helft goed uit. Een corner raakte afgeslagen, waarna de bal terechtkwam bij Wassim Essanoussi. De middenvelder haalde uit, waarna Sorga de bal van dichtbij van richting veranderde met zijn hak. Zo zorgde hij met het eerste schot op doel in de eerste helft meteen voor de eerste treffer: 1-1.

 Aangezien Giorgos Giakoumakis zowel met Celtic als met Werder Bremen probeert om tot een toptransfer te komen en Sven Braken geblesseerd raakte de eerste wedstrijd, moest VVV een nieuwe spits halen. ""We zijn nog steeds in afwachting. Celtic en Werder Bremen zijn compleet, maar het is afwachten. Ik hoop dat het na het weekend meer duidelijkheid in komt"", zei Luhukay voorafgaand aan de wedstrijd over de transfer van de Griek.

 Meteen na rust leek Sorga een waar status als fenomeen te krijgen. De Est kreeg de bal na 53 minuten spelen goed aangereikt, hield even in om vervolgens vanaf een meter of 23 snoeihard uit te halen. Hij liet de Tsjechische doelman Lukas Zima kansloos: 2-1. Sorga is zo de eerste speler die debuteert bij VVV met twee doelpunten sinds Giakoumakis.

 Almere City, dat in de eerste helft heer en meester was, had na rust geen antwoord op het tactische plan van VVV. Voor Luhukay was het de eerste overwinning sinds zijn aanstelling maart 2021.

###

"
409;618210;Anderlecht;Vitesse;AND;VIT;3;3;2021-08-19Z;2021-22 UEFA Conference League Kwalificatie, Play-off ronde;Anderlecht en Vitesse aan elkaar gewaagd in spectaculaire thriller;"Vitesse houdt na een spectaculair duel met Anderlecht nog altijd zicht op een ticket voor het hoofdtoernooi van de Conference League. De Arnhemmers leken er met de overwinning vandoor te gaan, maar daar stak Yari Verschaeren in de 90ste minuut een stokje voor: 3-3.

 De ploeg van Thomas Letsch kwam twee keer op achterstand in Het Lotto Park. Benito Raman ontpopte zich tot kwelgeest in de eerste helft. Twee keer stond de Anderlecht-spits op de goede plek. Vitesse toonde veerkracht en kwam ook net zo vaak terug van een achterstand. Eerst via een geweldige afstandsknal van Eli Dasa. Kort na rust trok Nikolai Baden Frederiksen de stand gelijk: 2-2.

 Oussama Tannane begon op de bank en kwam na ruim een uur spelen in het veld voor Baden Frederiksen. Tannane leek de comeback van Vitesse te voltooien. In de 72ste minuut zette hij zijn ploeg voor het eerst op voorsprong met een schuiver in de lange hoek. Bij het ingaan van de extra tijd kwam Anderlecht echter weer langszij via Verschaeren: 3-3.

 Anderlecht kreeg nog de ultieme mogelijkheid om de overwinning naar zich toe te trekken. Lior Refaelov schoot de toegekende strafschop in de 92ste minuut echter op de lat.

###

"
410;618196;Feyenoord;Elfsborg;FEY;ELF;5;0;2021-08-19Z;2021-22 UEFA Conference League Kwalificatie, Play-off ronde;Swingend Feyenoord dendert over Elfsborg heen: 5-0;"Feyenoord mag zich opmaken voor een avontuur in de groepsfase van de Conference League. De ploeg van trainer Arne Slot nam zo overtuigend afstand van IF Elfsborg (5-0) in de thuiswedstrijd van de play-offs van de kwalificatieronden dat het uitduel van komende donderdag in Zweden geen problemen meer mag opleveren.

 Luis Sinisterra was de grote man met drie doelpunten. Maar heel Feyenoord swingde op het ritme van het enthousiast meelevende legioen. Wie had dat drie weken geleden gedacht toen de club in de eigen Kuip tegen het nietige FC Drita (3-2) aan het ploeteren was? De huidige nummer vier van de Zweedse competitie stelde teleur en bood wel heel weinig weerstand. Maar Feyenoord voetbalde om zoveel mogelijk doelpunten te maken. Dat was vorig seizoen nog wel eens anders onder de vertrokken trainer Dick Advocaat, die zijn spelers vaak op het hart drukte om vooral zo compact mogelijk te verdedigen.

 Voetballen in de groepsfase van de Conference League biedt niet alleen sportieve voordelen. Plaatsing voor het hoofdtoernooi levert bijna drie miljoen euro op. Feyenoord rekent in de poulefase op een extra omzet van zeven miljoen euro. Misschien biedt dit de club de mogelijkheid om nog voor het einde van de transfermarkt een gewenste spits en vleugelaanvaller te halen. Want de huidige selectie van trainer Slot lijkt op het eerste gezicht nog een beetje krap voor een heel seizoen.

 Met de herstelde Alireza Jahanbakhsh op de rechterflank trok Feyenoord vanaf het eerste fluitsignaal ten aanval. Het meeste gevaar van de thuisploeg kwam over links, waar Tyrell Malacia en Luis Sinisterra een uitstekende tandem vormden. Bryan Linssen en Sinisterra waren in de openingsfase al dicht bij de openingstreffer. Uiteindelijk opende Sinisterra in de 25e minuut de score, op aangeven van Jens Toornstra die vijf minuten later ook de 2-0 van Jahanbakhsh voorbereidde. Vlak voor rust tekende Sinisterra ook voor 3-0.

 En de Colombiaan ging na rust gewoon door met scoren. Op aangeven van Marcus Pedersen kopte hij in de 48e minuut de 4-0 achter de kansloze doelman Tim Rönning. Even na de 5-0 van Bryan Linssen moest Elfsborg verder met een man minder. Frederik Holst kreeg in de 61e minuut een tweede gele kaart na een smerige overtreding op uitblinker Sinisterra. Ook Feyenoord eindigde met z'n tienen. Doelman Justin Bijlow had aanvaller Marokhy Ndione in de 81e minuut beter kunnen laten lopen toen hij bijna werd uitgespeeld.

 In dit artikel is informatie van ANP gebruikt.

###

"
411;618102;Benfica;PSV;BEN;PSV;2;1;2021-08-18Z;2021 UEFA Champions League Kwalificatie, Play-off ronde;Deur naar Champions League blijft op een kier voor PSV;"PSV mag na het eerste treffen met Benfica nog altijd hopen op Champions League-deelname. De Eindhovenaren incasseerden een kleine nederlaag in Portugal: 2-1.

 PSV keek na tien minuten al tegen een achterstand aan. Rafa Silva schoof de bal ijzig kalm langs Joël Drommel. Een goed voetballend PSV ging op zoek naar de gelijkmaker, maar stuitte steeds op de hechte defensie van Benfica.

 Na bijna een half uur spelen dacht Eran Zahavi de 1-1 op het bord te zetten. Het doelpunt van de Israëliër werd echter afgekeurd wegens buitenspel. Vlak voor het rustsignaal kregen de Eindhovenaren een flinke domper te verwerken. Julian Weigl stond op de goede plek, na een corner die PSV niet goed uitverdedigde: 2-0.

 PSV liet zich niet uit het veld slaan door de tik uit de eerste helft en herpakte zich. Via Cody Gakpo kwamen de Eindhovenaren terug in de wedstrijd. De buitenspeler vond een gaatje en haalde doeltreffend uit van buiten het strafschopgebied. De aansluitingstreffer zorgde ervoor dat PSV de wedstrijd meer in handen kreeg.

 Mario Götze had de comeback van PSV kunnen voltooien, maar kreeg te weinig kracht achter de bal. Het was uiteindelijk de enige mogelijkheid om de felbegeerde 2-2 te maken. Benfica trachtte de wedstrijd dood te maken en had in het laatste kwartier weinig meer te duchten van de ploeg van Roger Schmidt.

 Door het doelpunt van Gakpo is PSV echter niet kansloos voor de return en staat de deur op weg naar de Champions League nog op een kier.

###

"
412;618165;Celtic;AZ;CEL;AZ;2;0;2021-08-18Z;2021 UEFA Europa League Kwalificatie, Play-off ronde;AZ gaat onnodig hard onderuit op Celtic Park;"AZ moet volgende week in Alkmaar een 2-0 achterstand weg zien te poetsen om de groepsfase van de Europa League te bereiken. Celtic won de eerste slag door doelpunten van Kyogo Furuhashi en James Forrest.

 Op een volgepakt Celtic Park golfde het spel in de eerste helft op en neer. AZ kreeg de eerste scoringskans al na vijf minuten. Teun Koopmeiners pikte de bal op vanaf het middenveld en bediende Vangelis Pavlidis met een geweldige pass op maat. De Griekse aanvaller liet Celtic-keeper Joe Hart kansloos maar zag zijn inzet op de paal belanden.

 Wat AZ naliet, deed de thuisploeg wel. In de tiende minuut opende Furuhashi de score door een voorzet van dicht bij binnen te glijden.
AZ ging op jacht naar de gelijkmaker en kreeg via Zakaria Aboukhlal twee goede mogelijkheden. De aanvaller maaide in de 26ste minuut vanuit kansrijke positie over de bal heen en dwong een paar minuten later Hart tot een redding met een goed schot. Ondanks de aanvalsdrang van AZ bleef de gelijkmaker bleef uit in het restant van het eerste bedrijf.

 Ook in het tweede bedrijf bleef AZ het spel dicteren. Thijs Oosting, die bij afwezigheid van Owen Wijndal opnieuw de linksback was, kreeg de mogelijkheid om AZ in de 50ste minuut weer naast Celtic te zetten, maar mikte te hoog.

 Celtic toonde zich een stuk effectiever. In één van de spaarzame tegenaanvallen maakte James Forrest er in de 61ste minuut via het been van Timo Letschert 2-0 van. Het geloof in een goed resultaat ebte daardoor langzaam weg bij de ploeg van Pascal Jansen.

 Onder aanvoering van het fanatieke thuispubliek wist Celtic de voorsprong vast te houden en was het aan Hoby Verhulst en Bruno Martins Indi te danken dat de uitslag niet nog hoger uitviel voor AZ.

###

"
413;602887;Borussia Dortmund;Bayern München;DOR;MUN;1;3;2021-08-17Z;2021 German Super Cup;Lewandowski leidt Bayern in Duitse Supercup langs Dortmund;"Bayern München-coach Julian Nagelsmann heeft de eerste prijs van het seizoen binnen bij zijn nieuwe club. Zijn Bayern versloeg Borussia Dortmund in de Duitse Supercup met 3-1 mede dankzij twee doelpunten van goalgetter Robert Lewandowski. Aanwinst Donyell Malen kon als invaller bij Dortmund een nederlaag niet meer voorkomen.

 Naast de twee treffers van Lewandowski scoorde Thomas Müller voor Bayern. Marco Reus maakte het enige doelpunt van Dortmund.

 Voor Bayern is het de negende keer dat het de Duitse Supercup wint. Vorig jaar versloeg de club uit München eveneens Borussia Dortmund. In 2019 greep Dortmund de beker juist ten koste van Bayern.

 Het duel in het Signal Iduna Park in Dortmund begon met een minuut stilte ter nagedachtenis aan de zondag overleden Duitse topschutter Gerd Müller. Daarna begonnen beide ploegen aanvallend aan de wedstrijd. Reus kreeg de eerste grote kans voor Dortmund maar zag zijn inzet gestopt worden door doelman Manuel Neuer. Vlak voor rust opende Lewandowski de score. Met een harde kopbal op aangeven van Serge Gnabry liet de Poolse spits doelman Gregor Kobel kansloos.

 Al snel in de tweede helft werd het zelfs 2-0 voor de bezoekers uit München. Müller scoorde uit een snelle tegenaanval. Borussia-coach Marco Rose bracht Malen in het veld voor Youssoufa Moukoko, maar het was Reus die het met een goed geplaatst schot in de 64e minuut weer spannend maakte: 2-1. Lewandowski bracht tien minuten later de marge echter weer terug naar twee. Na knullig balverlies van Dortmund-verdediger Manuel Akanji kreeg hij de bal van de net ingevallen Corentin Tolisso en tikte binnen.

 De zege is een opsteker voor Bayern-coach Nagelsmann. Na een wisselvallige oefencampagne verspeelde Bayern in de eerste competitiewedstrijd tegen Borussia Mönchengladbach meteen punten (1-1).

 In dit artikel is informatie van ANP gebruikt.

###

"
414;604190;Jong Ajax;FC Dordrecht;JAJ;DOR;1;2;2021-08-16Z;2021-22 Keuken Kampioen Divisie;Agrafiotis doet Jong Ajax pijn in slotfase;"Jong Ajax heeft ook de tweede wedstrijd van het seizoen verloren. De Amsterdammers verloren in eigen huis met 2-1 van FC Dordrecht. Jong Ajax schoot uit de startblokken en had al binnen 1 minuut op voosprong kunnen staan maar Max de Waal schoot  vanaf een meter of dertien recht op keeper Liam Bossin. Even later was De Waal, eigenlijk middenvelder maar nu als spits opgesteld met zijn hoofd gevaarlijk maar zijn kopbal zeilde naast. In een open wedstrijd kregen ook de gasten mogelijkheden maar Agrafiotis en oud-Ajacied Savastano zagen hun schoten gekeerd door keeper Jay Gorter. Voor De Waal was het drie keer scheepsrecht, hij hoefde de strakke voorzet over de grond van links van Giovanni alleen nog maar van richting te veranderen. 1-0 in de 33e minuut. Dordrecht had steeds minder in te brengen en vlak voor rust liet Christian Rasmussen tot twee keer toe de kans liggen om de voorsprong te verdubbelen, Zijn schoten werden gekeerd door Bossin. De Deense rechtsbuiten was ook in de tweede helft op dreef, maar hij wist enkele goede kansen niet te benutten. Dordrecht kon geen vuist maken en toen Miceli tien minuten voor tijd uit een zeldzame kans recht op Gorter schoot in plaats van in de hoek leek de overwinning voor de Amsterdammers aanstaande. Maar in de volgende minuten gaf Ajax de zege knullig uit handen. Agrafiotis plukte een verre peer naar voren uit de lucht en frommelde zich tussen Warmerdam en Llansana door naar de goal om vervolgens strak in het zijnet af te ronden, 1-1. En in de 90e minuut bekroonde Agrafiotis zich tot man of the match met een prachtig afstandsschot in de rechter kruising, 1-2.  In de acht minuten extra tijd kon Ajax niets meer terug doen. Dordrecht boekt de eerste zege van het seizoen, voor de ploeg van John Heitinga staat de teller nog op nul. De Amsterdammers waren vorig weekeinde niet opgewassen tegen ADO Den Haag (2-0).

 Jong PSV - FC Den Bosch 0-1

 FC Den Bosch versloeg Jong PSV in een Brabantse derby met 1-0. Jizz Hornkamp besliste het duel in de 87e minuut.

###

"
415;616878;Feyenoord;FC Luzern;FEY;FCL;3;0;2021-08-12Z;2021-22 UEFA Conference League Kwalificatie, Derde ronde;Feyenoord overklast Luzern opnieuw en treft in Elfsborg laatste horde;"Feyenoord is voor de tweede keer veel te sterk gebleken voor FC Luzern. In De Kuip wonnen de sterke Rotterdammers de return met ruime cijfers: 3-0.

 Vorige week won de ploeg van trainer Arne Slot in Zwitserland met dezelfde cijfers. Ook in eigen huis had Feyenoord geen kind aan Luzern.

 Alireza Jahanbakhsh zette zijn nieuwe club al in de 9de minuut op een 1-0 voorsprong. Na een snelle counter maakte de Iraniër zijn eerste doelpunt in het shirt van Feyenoord. Daar kwam even later al een tweede goal bij. Na 34 minuten pegelde hij de 2-0 binnen tegen de zwakker Zwitsers.

 De rechtsbuiten moest zich niet lang daarna wel laten vervangen door Slot. Uit voorzorg bleek achteraf, dus hoogstwaarschijnlijk kan Jahanbakhsh in het eerste competitieduel van Feyenoord met Willem II aantreden.

 Kort na rust deed ook Luis Sinisterra een duit in het zakje namens de Rotterdammers. De Colombiaan kapte naar binnen en rondde met rechts keurig af: 3-0.

 Elfsborg laatste horde

 Het Zweedse IF Elfsborg wordt de laatste tegenstander van Feyenoord in de strijd om een ticket in de groepsfase van de nieuwe Conference League.

 Elfsborg rekende in twee duels af met Velez Mostar uit Bosnië. De Zweden wonnen de uitwedstrijd met 1-4, nadat de eerste ontmoeting nog in een 1-1 gelijkspel eindigde.

 De wedstrijden zijn donderdag 19 en donderdag 26 augustus. Feyenoord speelt volgende week eerst in De Kuip.

###

"
416;602914;Chelsea;Villarreal;CHE;VIL;1;1;2021-08-11Z;2021 UEFA Super Cup;Chelsea wint Super Cup, hoofdrol Ziyech;"Chelsea heeft voor de tweede keer in de geschiedenis de Europese Supercup gewonnen. De Londenaren versloegen in Belfast het Spaanse Villarreal. Na de reguliere speeltijd en de verlenging was de stand 1-1. Chelsea nam de strafschoppen beter en won met 6-5.

 Voor Chelsea miste alleen Kai Havertz van 11 meter. Bij Villarreal ging het mis bij Aïssa Mandi en aanvoerder Raúl Albiol.

 Chelsea won vorig seizoen de Champions League en Villarreal de Europa League. De vorige keer dat Chelsea de Europese Supercup binnenhaalde was in 1998, daarna verloor de club die wedstrijd drie keer waarvan twee maal na strafschoppen.

 Ziyech scoort en valt uit

 Hakim Ziyech had in de 27e minuut de score in Belfast geopend voor Chelsea. Ziyech deed dat op aangeven van Kai Havertz, die de bal vanaf de linkerkant laag voorgaf. Ziyech raakte de bal niet helemaal goed, maar hij wist doelman Sergio Asenjo wel te passeren.

 In de 40e viel Ziyech uit. Na een botsing met de Argentijnse verdediger Juan Foyth kon hij niet meer verder omdat hij veel pijn had aan zijn linkerbovenarm. Eerst leek er een brancard aan te pas te moeten komen, maar Ziyech kon uiteindelijk onder begeleiding zelf het veld verlaten.

 Gerard Moreno scoorde na een prachtige aanval voor Villarreal.

###

"
417;617258;Feyenoord;Atletico Madrid;FEY;ATM;2;1;2021-08-08Z;2021 Club Friendly;Feyenoord verslaat Spaans kampioen Atlético in verhit oefenduel;"Feyenoord heeft in de voorbereiding een heel knap resultaat geboekt tegen Atlético Madrid. De Rotterdammers wonnen in De Kuip 2-1 tegen de kampioen van Spanje.

 Bryan Linssen was in de eerste helft de gevierde man aan de kant van Feyenoord. De aanvaller prikte na een goed ingestudeerde hoekschop in de 18e minuut de 1-0 binnen.

 Even later vloog de vlam in de pan in Rotterdam. Yannick Carrasco kreeg rood voor natrappen en het daaropvolgende opstootje. Atlético-trainer Diego Simeone rende het veld in om zijn spelers tot rust te bedaren.

 In de tweede helft had Feyenoord grotendeels de overhand in het duel. De 2-0 bleef uit, waarna de club uit de Spaanse hoofdstad aan een moment genoeg had. Ángel Correa zorgde tien minuten voor tijd voor 1-1.

 De ploeg van trainer Arne Slot liet het er niet bij zitten en ging nog vol voor de overwinning. Die kwam er ook nog door een heel laat doelpunt van Naoufal Bannis.

 Zo gaat de Eredivisie-club met een uitstekend gevoel op voor de returnwedstrijd van donderdag tegen FC Luzern. Het heenduel in de strijd om een Conference League-plek eindigde overtuigend in 0-3 voor Feyenoord.

###

"
418;604201;VVV-Venlo;NAC Breda;VVV;NAC;2;2;2021-08-08Z;2021-22 Keuken Kampioen Divisie;VVV-Venlo en NAC houden elkaar in evenwicht;"Het gedegradeerde VVV-Venlo is het seizoen in de Keuken Kampioen Divisie gestart met een gelijkspel tegen NAC Breda. Door een doelpunt van de jonge NAC-middenvelder Boris van Schuppen in de 90ste minuut, leverde het debuut van Edwin de Graaf als hoofdtrainer van de Bredanaars een punt op: 2-2.

 De Graaf posteerde Ralf Seuntjens in de punt van de aanval, die zijn officiële debuut voor NAC opluisterde met de openingstreffer. The Seun of God werkte een voorzet van Jethro Mashart met z'n achterste het doel in.

 Een debutant bij de thuisploeg Brian Koglin trok de stand weer gelijk. Met zijn sublieme vrije trap deed Koglin meteen een gooi naar het doelpunt van het seizoen. NAC-keeper Nick Olij stond aan de grond genageld: 1-1. Mede door goed keeperswerk van diezelfde Olij en zijn collega aan de andere kant Lukáš Zima, bleef het bij twee doelpunten in de eerste helft.

 VVV-Venlo draaide de wedstrijd volledig om na bijna een uur spelen en kreeg daarbij hulp van NAC-verdediger Colin Rösler. In plaats van de bal tot corner te verwerken, tikte hij de bal op zeer knullige wijze achter zijn eigen doelman Olij.

 De ingevallen Van Schuppen zette NAC in de 90ste minuut weer naast de thuisploeg. Op aangeven van Seuntjens schoot de 19-jarige middenvelder raak: 2-2. Seuntjens kreeg vervolgens nog de kans op de 3-2, maar schoof de bal te zacht in waardoor Zima redding kon brengen en beide ploegen genoegen moesten nemen met een punt.

###

"
419;604202;ADO Den Haag;Jong Ajax;ADO;JAJ;2;0;2021-08-08Z;2021-22 Keuken Kampioen Divisie;ADO langs Jong Ajax, droomdebuut Verheydt;"ADO Den Haag is goed begonnen aan het seizoen in de Keuken Kampioen Divisie. De ploeg van Ruud Brood won met 2-0 van Jong Ajax dankzij treffers van Amar Catic en Thomas Verheydt.

 ADO Den Haag-speler Thomas Verheydt voorafgaand aan de wedstrijd in de Keuken Kampioen Divisie tussen ADO Den Haag en Jong Ajax.

 John Heitinga, trainer van Jong Ajax, debuteerde dus in het betaald voetbal met een nederlaag. Doelman en Ajax-aanwinst Jay Gorter hield zijn ploeg nog goed op de been in de eerste helft. Toch was het de Bosniër Catic die na rust de 1-0 maakte. Kort voor tijd maakte invaller en cultheld Thomas Verheydt, die overkwam van Almere City, voor de tweede treffer. Het werd een droomdebuut voor de spits, die bij ieder balcontact werd toegejuicht.

 FC Emmen en VVV-Venlo degradeerden vorig seizoen samen met ADO. Emmen begon de competitie vrijdag met een gelijkspel bij Telstar (1-1).

 Een interview met de interim-directeur van ADO Den Haag Edwin Reijntjes voorafgaand aan ADO Den Haag - Jong Ajax.

###

"
420;604203;De Graafschap;Roda JC Kerkrade;GRA;RJC;0;3;2021-08-07Z;2021-22 Keuken Kampioen Divisie;Ontketend Roda JC bezorgt De Graafschap valse start;"Roda JC heeft de status van kwelgeest voor De Graafschap andermaal waargemaakt. Op De Vijverberg boekte Roda een verdiende zege: 0-3. Grote man aan Limburgse zijde was Denzel Jubitana.

 Het ging bij Roda de laatste dagen vooral over de bestuurlijke chaos, maar daar was op het veld niets van te merken. In een levendige openingsfase kregen beide ploegen de kans om de score te openen. Roda-aanvaller Patrick Pflücke schoot van dichtbij voorlangs waarna Rody de Boer een verdwaalde voorzet van De Graafschap-verdediger Roland Baas onder de lat wegtikte. De inzet van Giovanni Korte spatte in de 41ste minuut uiteen op de paal, waardoor De Graafschap en Roda gingen rusten bij een doelpuntloze stand.

 Na de thee kwamen de gasten ijzerscherp uit de kleedkamer. Denzel Jubitana zette zijn ploeg in de 48ste minuut op voorsprong . De middenvelder schoot binnen na slecht uitverdedigen van De Graafschap. Jubitana was een kleine tien minuten later opnieuw het eindstation. Op aangeven van Fabian Serrarens verdubbelde de 22-jarige Belg de score.

 De Graafschap kon daar weinig tegenover zetten. Patrick Pflücke gooide de wedstrijd in de 88ste minuut in het slot. Met een geplaatst schot van buiten het strafschopgebied bepaalde de aanvaller de eindstand op 0-3. Zodoende debuteerde De Graafschap-trainer Reinier Robbemond met een afgetekende nederlaag.

###

"
421;616864;Vitesse;Dundalk;VIT;DUND;2;2;2021-08-05Z;2021-22 UEFA Conference League Kwalificatie, Derde ronde;Teleurstellend begin Europees avontuur Vitesse;"Vitesse heeft de thuiswedstrijd tegen Dundalk in de derde voorronde van de Conference League niet kunnen winnen.

 De Arnhemse ploeg was in de eerste helft oppermachtig, maar deed zichzelf met een ruststand van slechts 1-0 schromelijk tekort. In het laatste half uur verloor de thuisclub de controle over de wedstrijd en kwam de Ierse formatie volledig onverwacht twee keer tot scoren. Dankzij Loïs Openda stelde Vitesse toch nog een gelijkspel veilig: 2-2.

 De Belgische spits bracht de gelijkmaker in de voorlaatste minuut van de reguliere speeltijd op zijn naam. Een minuut later moest hij het veld verlaten nadat hij voor een natrappende beweging naar een tegenstander de rode kaart had gekregen. Openda mist daardoor de return volgende week in Ierland.

 Vitesse was voor de rust op alle fronten de betere ploeg. In het aanhoudende overwicht dwongen de Arnhemmers legio grote kansen af. Alleen Matus Bero kwam echter tot scoren. De Slowaak trof doel in de 20e minuut uit een messcherpe counter (1-0).

 De fraaie assist bij die treffer kwam van rechtsback Million Manhoef, die met Openda voor de rust de beste speler was bij Vitesse. De nieuwe doelman Markus Schubert, de vervanger van Remko Pasveer (naar Ajax), maakte een degelijke indruk. Met een uithaal op de lat vuurde Patrick McEleney halverwege de eerste helft nog wel een Iers waarschuwingsschot af.

 Na de pauze was het spelbeeld aanvankelijk hetzelfde. Vitesse viel aan en Dundalk verdedigde met de moed der wanhoop. Een afstandsschot van Riechedly Bazoer eindigde op de lat. In het laatste half uur zakte Vitesse ver weg en kwamen de fysiek sterke Ieren juist opzetten. Met een fraaie kopbal en een technisch hoogstandje gaf McEleney het duel een verrassende wending (1-2). Openda voorkwam met een halve omhaal een pijnlijke nederlaag, maar door zijn rode kaart had hij na afloop weinig reden tot lachen.

 In dit artikel is informatie gebruikt van het ANP.

###

"
422;616872;FC Luzern;Feyenoord;FCL;FEY;0;3;2021-08-05Z;2021-22 UEFA Conference League Kwalificatie, Derde ronde;Til helpt sterk Feyenoord opnieuw naar zege in Conference League;"Feyenoord heeft een ticket voor de play-offs in de Conference League voor het grijpen. De Rotterdamse ploeg versloeg FC Luzern in Zwitserland resoluut met 3-0. Volgende week is in De Kuip de return in de derde voorronde van het nieuw Europese clubtoernooi.

 Guus Til was opnieuw de gevierde man bij Feyenoord. De huurling van Spartak Moskou bracht voor de rust twee treffers op zijn naam. Een week geleden kwam hij in de tweede voorronde tegen FC Drita zelfs drie keer tot scoren. Luis Sinisterra maakte in de slotfase in Luzern de derde treffer na een fout van de keeper. Gezien het spelbeeld was de uitslag niet geflatteerd.

 Vertrouwen

 Feyenoord maakte in dit prille seizoen nog weinig indruk onder leiding van de nieuwe trainer Arne Slot. De oefenwedstrijden verliepen stroef en ook het tweeluik in de tweede voorronde van de Conference League tegen het modale FC Drita uit Kosovo (0-0 en 3-2) gaf geen reden tot veel optimisme.

 Toch straalde Slot een dag voor de wedstrijd in Zwitserland het nodige vertrouwen uit. ""Mensen gaan een beter Feyenoord zien dan vorige week donderdag tegen FC Drita"", zei hij. Slot kreeg gelijk in Luzern. Eindelijk zag de voormalige coach van AZ technische en tactische facetten terug in het spel waarop hij in zijn eerste werkweken bij Feyenoord zo hard had getraind en gehamerd: een straf baltempo, goed positiespel en een gezonde aanvalsdrang.

 Sinisterra dreigend

 Al in de negende minuut haalde Til doeltreffend uit na goed voorbereidend werk van Marcos Senesi en Sinisterra. De ploeg van Slot bleef na de snelle meevaller de baas op het veld en verdubbelde 6 minuten voor de rust de marge. Doelman Vaso Vasic kon een afstandsschot van Alireza Jahanbakhsh niet goed verwerken waarna de attente Til de rebound benutte: 0-2.

 Ook na de rust bleef Feyenoord de betere ploeg. Van met name Sinisterra ging veel dreiging uit. Bryan Linssen, Orkun Kökcü, Sinisterra en invaller Robert Bozenik lieten grote kansen liggen. Dankzij een blunder van doelman Vasic nam Feyenoord via Sinisterra toch nog wat meer afstand van de nummer 5 van Zwitserland.

 Dit artikel bevat informatie van het ANP.

###

"
423;615649;FC Salzburg;Barcelona;SLZ;BAR;2;1;2021-08-04Z;2021 Club Friendly;Barça lijdt eerste oefennederlaag tegen Salzburg;"Barcelona heeft de oefencampagne geen goed vervolg kunnen geven tegen RB Salzburg. De Oostenrijkers versloegen de Spaanse grootmacht in eigen huis met 2-1.

 Memphis Depay en Frenkie de Jong mochten opnieuw starten van trainer Ronald Koeman. Nog zonder de contractloze Lionel Messi kwamen de Catalanen tot weinig mogelijkheden.

 De thuisploeg creërde daarentegen kans op kans. Bij rust stond het toch slechts 1-0 voor Salzburg. Luka Sucic maakte de enige goal van het eerste bedrijf. In de 43ste minuut haalde de middenvelder verwoestend uit. Via De Jong vloog de bal heerlijk achter doelman Neto.

 In de tweede helft kwam er vrij weinig verandering in het spelbeeld. Toch hield Barcelona nog hoop op een gelijkmaker tegen de Oostenrijkers. En die kwam er uiteindelijk ook nog: Martin Braithwaite zorgde met veel geluk voor de 1-1. Sergiño Dest schoot in de 82ste minuut de bal binnen via een verdediger en Braithwaite.

 Daarmee leek het uit te draaien op een gelijkspel, maar daar liet Salzburg het niet bij zitten. Eén minuut voor tijd schoot Brendan Aaronson uit de rebound de winnende binnen: 2-1. Zo lijdt Barcelona de eerste nederlaag in de oefencampagne in aanloop naar het nieuwe seizoen.

###

"
424;616812;PSV;FC Midtjylland;PSV;MID;3;0;2021-08-03Z;2021 UEFA Champions League Kwalificatie, Derde ronde;PSV walst over Midtjylland heen en kan laatste CL-voorronde ruiken;"PSV is in de heenwedstrijd van de derde voorronde van de Champions League veel te sterk gebleken voor FC Midtjylland. De Denen waren kansloos in Eindhoven en werden met 3-0 simpel opzijgezet. Na iets meer dan een halfuur was de eindstand al bereikt.

 Noni Madueke opende in de negentiende minuut op fraaie wijze de score in het sfeervolle Philips Stadion, dat met ruim 23.000 bezoekers was gevuld. De Engelsman krulde de bal met links heerlijk achter de kansloze doelman Jonas Lössl.

 De tweede goal liet slechts tien minuten op zich wachten. Mario Götze schoot de bal - na een lange pass van André Ramalho - via een Deens been binnen: 2-0. De definitieve nekslag viel al enkele momenten later. Een vlotlopende aanval mondde uit in de derde en laatste Eindhovense treffer. Cody Gakpo was het eindstation, op aangeven van Götze en verlengen van Eran Zahavi.

 Obispo

 In de tweede helft ging PSV op zoek naar meer, maar lukte het niet om het net te vinden. Midtjylland kon er weinig tegenover zetten en bracht de Eindhovenaren niet in de problemen. Zo hield de verdediging met onder meer Armando Obispo gemakkelijk stand.

 De 22-jarige verdediger fungeerde in zijn eerste Europese wedstrijd als vervanger van de geschorste Olivier Boscagli. De Fransman liep in de vorige ronde in het terugduel met Galatasaray tegen een rode kaart aan.

 Als PSV de wedstrijd in Denemarken tegen Midtjylland doorkomt, dan wacht in de play-offs Spartak Moskou of Benfica als tegenstander.

###

"
425;613959;Nice;AC Milan;NICE;MIL;1;1;2021-07-31Z;2021 Club Friendly;Kluivert en Rosario met Nice gelijk tegen AC Milan in oefenduel;"OGC Nice heeft in een oefenduel gelijkgespeeld tegen AC Milan. Amine Gouiri scoorde na een gemakkelijk gegeven strafschop voor de Fransen, Olivier Giroud nam de gelijkmaker voor zijn rekening voor Milan. Bij Nice begonnen Justin Kluivert en Pablo Rosario in de basis. Calvin Stengs zat niet bij de selectie van de Franse ploeg.

 Milan zag deze zomer een aantal sterkhouders vertrekken. Zo maakte Hakan Çalhanoğlu de pikante overstap naar stadgenoot Inter en vertrok doelman Gianluigi Donnarumma naar Paris Saint-Germain.

 In een povere eerste helft kwamen beide ploegen maar moeilijk tot mogelijkheden. Door slordigheden waren de kansen schaars en werd het publiek in de Allianz Riviera niet echt vermaakt.

 Na de rust bleef Kluivert in de kleedkamer achter. Hij zag vervolgens dat zijn ploeggenoot Ndoye een penalty uitlokte. Krunic ging in de fout maar de scheidsrechter wees gemakkelijk naar de stip. Gouiri schoot slecht binnen maar scoorde wel.

 In de zestigste minuut mocht aanwinst Oliver Giroud invallen. De 34-jarige Franse spits bewees gelijk zijn waarde door vijf minuten later de gelijkmaker binnen te koppen.

 De Italiaanse competitie start voor AC Milan pas op 23 augustus. De Rossoneri zijn ook pas net gestart met de voorbereiding. De nummer 2 van vorig seizoen oefent nog tegen de Spaanse clubs Valencia en Real Madrid en het Griekse Panathinaikos.

 De Franse Ligue 1 start volgende weekend. Kluivert, Rosario en Stengs nemen het dan met hun ploeg op tegen Stade de Reims.

###

"
426;615232;VfL Wolfsburg;Atletico Madrid;WOB;ATM;1;2;2021-07-31Z;2021 Club Friendly;Van Bommel incasseert tegen Atletico volgende nederlaag met Wolfsburg;"Mark van Bommel heeft als trainer van VfL Wolfsburg met 2-1 verloren van Atletico Madrid. In het AOK Stadion, dat voor de jeugd en vrouwen van Wolfsburg dient, stifte Wout Weghorst de Duitsers op voorsprong. Invaller Borja Garcés kopte de Spaanse landskampioen twintig minuten voor tijd op gelijke hoogte waarna Ricard Sánchez de winnende maakte.

 Van Bommel gaf Weghorst voor het eerst deze voorbereiding een basisplaats sinds zijn terugkeer van het teleurstellend verlopen EK. Bij Atletico Madrid kreeg Giuliano Simeone een basisplaats van zijn vader en trainer Diego Simeone. Oud-PSV’er Santiago Arias viel in de tweede helft in bij de Spaanse ploeg.

 Weghorst zet Wolfsburg op voorsprong
Wolfsburg en Van Bommel kregen al na tien minuten een tegenslag te verwerken. Linksback Paulo Otávio viel geblesseerd uit met een ogenschijnlijk vervelende blessure aan de knie.

 Ondanks dat er geen grote uitgespeelde kansen te noteren waren in de eerste helft kreeg het publiek in Wolfsburg toch een aardige wedstrijd voorgeschoteld. Vlak voor rust bracht de Nederlandse spits de Duitse ploeg op voorsprong. Na een mooi combinatie met Maximilian Philipp stifte Weghorst de bal handig over de uitkomende Jan Oblak heen.

 In de tweede helft wisselde beide trainers aardig wat spelers, zo werd Weghorst na een uur naar de kant gehaald. De wissels leverde met name Atletico aardig wat kansen op. In de zeventigste minuut beloonde de ploeg van Simeone zichzelf. Op aangeven van Ricard Sánchez kopte Garcés knap binnen.

 Vlak voor tijd wist Atletico ook nog de winnende te maken. Nu waren de rollen omgedraaid, op aangeven van Garcés wist Sánchez de 2-1 te maken.

 Lastige voorbereiding Van Bommel 
Van Bommel begon de voorbereiding op het nieuwe seizoen met een zege van 2-1 op Erzgebirge Aue, dat in Duitsland op het tweede niveau speelt. Daarna waren Hansa Rostock (3-0) en Holstein Kiel (1-0), beide ook uitkomend in de tweede Bundesliga, te sterk. Wolfsburg ging vervolgens ook onderuit tegen het Olympique Lyon van Peter Bosz (4-1) en AS Monaco (1-2).

 Feyenoord – Atletico live bij ESPN 
Atletico Madrid speelt volgende week een oefenwedstrijd tegen Feyenoord. In de eigen Kuip ontvangen de Rotterdammers de landskampioen van Spanje voor de traditionele openingswedstrijd. Dit oefenduel is live te zien op ESPN. Om 17:00 klinkt het eerste fluitsignaal. De voorbeschouwing begint om 16:45 uur.

###

"
427;601582;Nederland;Verenigde Staten;NED;USA;2;2;2021-07-30Z;2020 Olympisch Toernooi Vrouwen, Kwartfinales;Team USA schakelt Oranjevrouwen uit na thriller;"De Nederlandse voetbalsters gaan zonder medaille naar huis. De ploeg van bondscoach Sarina Wiegman verloor in de kwartfinales van de Olympische Spelen na strafschoppen van de Verenigde Staten. Na de reguliere speeltijd stond het 2-2, in de verlenging werd niet gescoord. In de penaltyserie misten Vivianne Miedema en Aniek Nouwen (2-4).

 Miedema had Oranje na ruim een kwartier spelen op voorsprong gezet, maar via doelpunten van Samantha Mewis en Lynn Williams namen de Amerikaanse vrouwen de leiding over. Miedema trok de stand na bijna een uur gelijk met haar tiende doelpunt van het toernooi. In de slotfase kreeg Oranje een penalty, maar Lieke Martens miste.

 Einde tijdperk Wiegman
Zo eindigt het tijdperk van Wiegman zonder olympische medaille. Onder leiding van Wiegman, die verdergaat als bondscoach van Engeland, wonnen de voetbalsters het EK 2017 en bereikten ze de finale van het WK 2019. 'Team USA' was daarin met 2-0 te sterk.

 In dit artikel is informatie van ANP gebruikt. 

###

"
428;615129;Feyenoord;Drita Gjilan;FEY;DRI;3;2;2021-07-29Z;2021-22 UEFA Conference League Kwalificatie, Tweede ronde;Slordig Feyenoord ontsnapt tegen dapper Drita;"Feyenoord is met de schrik vrij gekomen tegen FC Drita. Persoonlijke fouten deden de Rotterdammers bijna de das om tegen de voetbaldreumes uit Kosovo, die pas in de laatste minuut bedwongen werd: 3-2. Guus Til was met drie goals de grote man.

 Alireza Jahanbakhsh maakte zijn officiële debuut in de basis, als rechtsbuiten. Naoufal Bannis, die het vorige week nog mocht proberen in de spits, moest zijn plek afstaan aan Bryan Linssen. Luis Sinisterra vanaf links completeerde het aanvalstrio. Verder liet Slot zijn basisploeg ongewijzigd.

 In de wetenschap dat het móest winnen begon de thuisploeg furieus aan het duel, al na twee minuten stond Orkan Kökçü aan het eind van een prima aanval, maar hij zag zijn schot uiteenspatten op de lat. Een paar minuten later kwam Feyenoord echter met de schrik vrij toen Leroy Fer zich verkeek op een lange bal, en Drita-middenvelder Fazliu de bal net langs de – voor Feyenoord – goede kant van de paal mikte.

 Toch was het Feyenoord die de score opende. Guus Til liet zijn eerste officiële doelpunt voor de Rotterdammers optekenen door van dichtbij binnen te koppen. Het leek een opmaat voor meer, maar tot ontsteltenis van alles en iedereen in De Kuip stond het twee minuten later gelijk. Marko Simonovski promoveerde een van richting veranderde voorzet tot doelpunt.

 Fluitconcert

 Het was niet de avond van Leroy Fer. Zag hij er ook al niet helemaal lekker uit bij de gelijkmaker, drie minuten later verkeek de gelegenheidsverdediger zich opnieuw op een lange bal, en ditmaal pakte Fazliu dat cadeautje maar wat graag uit: 1-2.

 Feyenoord was daarna van slag, en waar Drita nog tweemaal dreigend voor Justin Bijlow verscheen, blonk de thuisploeg vooral uit in slordigheid. Onder een luid fluitconcert zochten de Rotterdammers de kleedkamer op.

 Na rust zocht Feyenoord ijverig de aanval, maar pas in de zestigste minuut leverde dat een kans op. Til verzuimde in eerste instantie zijn tweede van de avond te maken, vijf minuten later vond Senesi Til opnieuw en kopte de middenvelder Feyenoord alsnog langszij.

 Opluchting

 Het was weer een persoonlijke fout die Feyenoord daarna bijna opnieuw de das om deed. De druistige Noor Pedersen schoof de bal zo in de voeten bij Arbnor Muja. De middenvelder had vervolgens vrij baan richting Bijlow, maar schoot de bal tot opluchting van iedereen die Feyenoord een warm hart toedraagt ruim naast.

 Til kroonde zich uiteindelijk tot de held van de avond. In de laatste minuut stond hij op de goede plek om uit een corner van Kökçü de rebound achter doelman Maloku te werken, en De Kuip te doen ontploffen. Zeven dagen heeft Feyenoord nu om de zonden te overdenken; dan wacht in de derde voorronde van de Conference League het Zwitserse FC Lüzern, een tegenstander van een ander formaat.

###

"
429;601550;Nederland;China;NED;CHN;8;2;2021-07-27Z;2020 Olympisch Toernooi Vrouwen, Groepsfase;Oranjevrouwen rollen ook China op, wereldkampioen VS volgende horde;"De Nederlandse voetbalsters hebben zich met een klinkende zege geplaatst voor de kwartfinales bij de Olympische Spelen. Oranje versloeg het zwakke China in Yokohama met 8-2. De doelpunten van de Europees kampioen kwamen op naam van Lineth Beerensteyn (2), invalster Vivianne Miedema (2), Lieke Martens (2), Shanice van de Sanden en Victoria Pelova.

 Met de afsluitende overwinning verzekert Oranje zich van de groepszege. De ploeg van bondscoach Sarina Wiegman won eerder met 10-3 van Zambia en speelde daarna gelijk tegen Brazilië (3-3). Brazilië is in poule F ook nog op 7 punten gekomen. De Zuid-Amerikaanse ploeg won met 1-0 van Zambia. Dankzij een veel beter doelsaldo is de groepswinst voor Nederland.

 Door de eindzege in de poule speelt Oranje vrijdag in de kwartfinales in Yokohama tegen wereldkampioen Verenigde Staten. De Amerikaanse ploeg eindigde in groep G verrassend als tweede achter Zweden.

 In dit artikel is informatie van ANP gebruikt. 

###

"
430;601557;Nederland;Brazil;NED;BRA;3;3;2021-07-24Z;2020 Olympisch Toernooi Vrouwen, Groepsfase;Nederland speelt gelijk tegen Brazilië in doelpuntrijk duel;"Het Nederlands vrouwenvoetbalelftal heeft in de tweede poulewedstrijd op de Olympische Spelen gelijkgespeeld. Na een ruststand van 1-1 werd het in een aantrekkelijk duel vol fouten tegen Brazilië 3-3.

 Al na twee minuten schoot Vivianne Miedema de 1-0 binnen nadat ze knap de bal had aangenomen en wegdraaide bij een Braziliaanse verdedigster. Brazilië dacht vijf minuten later een penalty te mogen nemen vanwege hands, maar de VAR draaide de beslissing van de scheidsrechter terug vanwege buitenspel.

 Nederland liet vervolgens de Braziliaansen het spel maken en verdedigde niet alert bij de gelijkmaker, na ruim een kwartier gemaakt door Debinha. Lieke Martens mocht na 25 minuten alleen op de Braziliaanse keeper af, maar haar doelpoging ging naast.

 Na een klein uur spelen kwam Oranje op 2-1 toen de Braziliaanse keeper Bárbara een ogenschijnlijk houdbare kopbal van opnieuw Miedema door haar vingers liet glippen. Van die voorsprong kon Nederland niet lang genieten want vijf minuten later veroorzaakte Stefanie van der Gragt een strafschop die benut werd door Marta voor de hernieuwde gelijkmaker.

 Fouten leiden tot tegentreffers

 Verdedigend geknoei en een slechte terugspeelbal van Nouwen zorgden er enkele minuten later voor dat invalster Ludmila Brazilië op voorsprong schoot. In het vervolg drong Nederland aan. Dominique Janssen schoot met een fraaie vrije trap in de 79e minuut de 3-3 binnen.

 Brazilië was op de papier de lastigste tegenstander in de poule. Voor Oranje resteert dinsdag nog een wedstrijd tegen het zwakke China. Bij winst stuiten de 'Leeuwinnen' mogelijk op wereldkampioen de Verenigde Staten in de kwartfinale.

 Leiding door doelsaldo

 In de andere wedstrijd in de poule maakten China en Zambia er een doelpuntenfestijn van. De beide landen schoten echter weinig op met de 4-4 eindstand. De Zambiaanse aanvoerster Barbra Banda maakte net zoals in de met 10-3 verloren wedstrijd tegen Nederland een hattrick. Wang maakte voor China ook drie doelpunten.

 De vier wedstrijden in deze poule F leverden tot nu toe 32 doelpunten op, een gemiddelde van 8 per duel. Nederland gaat in de tussenstand aan de leiding met evenveel punten (4) maar een iets beter doelsaldo dan Brazilië.

###

"
431;615098;Drita Gjilan;Feyenoord;DRI;FEY;0;0;2021-07-23Z;2021-22 UEFA Conference League Kwalificatie, Tweede ronde;Feyenoord niet voorbij Drita in matig duel;"Feyenoord is het nieuwe seizoen slecht begonnen. De Rotterdammers speelden met 0-0 gelijk tegen FC Drita uit Kosovo in de tweede voorronde van de Conference League.

 Trainer Arne Slot gaf Naoufal Bannis een basisplek in Kosovo. De jonge spits kreeg de voorkeur boven Robert Bozenik. Verdediger Marcus Pedersen en middenvelder Guus Til kregen ook een basisplaats en maakten hun officiële debuut voor Feyenoord. Aanwinst Alireza Jahanbakhsh was nog niet van de partij in Pristina, de hoofdstad van Kosovo.

 Feyenoord begon goed aan het duel. Bannis kreeg al in de 7de minuut een grote kans op de score te openen, maar de jonge spits stuitte op doelman Maloku. Daarna werden de Rotterdammers slordig. Op twee pogingen van afstand na kon de ploeg van Slot vrijwel niets creëren. Ondanks het vele balbezit van Feyenoord kwam Drita er voor rust nog enkele keren gevaarlijk uit.

 In het tweede bedrijf was het spelbeeld vrijwel hetzelfde. Feyenoord had veel balbezit maar kon geen grote kansen creëren. De ploeg van Slot combineerde aardig, maar kwam voorin stootkracht, creativiteit en kwaliteit tekort. Pas na zeventig minuten waren de Rotterdammers even gevaarlijk. Na een goede voorzet van Pedersen kon zowel Til als Sinisterra net niet afdrukken.

 In de laatste minuut kon Feyenoord nog met een zege uit Kosovo vertrekken. Na een poging van Antonucci op de paal miste ook Bozenik de kans, zo kent trainer Arne Slot een teleurstellend debuut als trainer van Feyenoord. De Rotterdammers wonnen slechts één van de laastste 17 uitduels in Europa.

 Over een week is de return in de eigen Kuip en krijgt Feyenoord de kans om orde op zaken te stellen. Ook deze wedstrijd is live te zien op ESPN.

###

"
432;615646;Villarreal;Lyon;VIL;LYON;2;2;2021-07-22Z;2021 Club Friendly;Lyon wint niet van Villarreal;"Peter Bosz heeft het fraaie resultaat van afgelopen zaterdag tegen Wolfsburg geen vervolg kunnen geven. In een broeierig warm Murcia kwam zijn Lyon tegen een B-ploeg van Europa League-winnaar Villarreal niet verder dan 2-2.

 Slechts drie basisspelers die de Europa League-finale tegen Manchester United over de streep trokken stonden namens Villarreal in Murcia aan de aftrap. Zo zit Pau Torres met het Spaanse Olympisch elftal in Tokyo.

 Lyon won zaterdag met 4-1 van CL-deelnemer Vfl Wolfsburg en begon ook beter aan de wedstrijd tegen Villarreal, wat resulteerde in een vroege openingsgoal. Al in de 7e minuut stond Lukas aan het einde van een prima Franse aanval.

 Moi Gomez trok in de 23e minuut enigszins uit het niets de stand gelijk. De middenvelder verschalkte OL-keeper Pollersbeck met een diagonaal schot. Vijftien minuten later maakte Boulaye Dia er zelfs 2-1 van in Spaans voordeel. De aanvaller, overgekomen van Stade Rennes, was net wat slimmer dan Da Silva en tikte van dichtbij binnen.

 Hoogtepunt in een aantrekkelijke eerste helft was de gelijkmaker van Houssem Aouar, die een voorzet van Ekambi fraai in de bovenhoek volleerde. Beide ploegen leken daarmee hun kruit verschoten te hebben. Villarreal bracht bovendien na rust een volledig nieuwe ploeg binnen de lijnen. Op een kans van Dembélé en een fraai schot van Dani Parejo na gebeurde er dan ook weinig meer.

 Voor Villarreal kan het vizier daarmee langzaam op 11 augustus, wanneer Chelsea wacht in de Europese Super Cup.

###

"
433;606303;PSV;Galatasaray;PSV;GAL;5;1;2021-07-21Z;2021 UEFA Champions League Kwalificatie, Tweede ronde;Hattrick Hero Zahavi schiet PSV naar luxe positie in tweede voorronde Champions League;"PSV heeft een eerste stap gezet op weg naar het hoofdtoernooi van de Champions League. De Eindhovenaren wonnen woensdag in eigen stadion, in de tweede voorronde, met liefst 5-1 van Galatasaray. De return in Turkije is volgende week.

 Hattrick Hero Zahavi

 Eran Zahavi scoorde drie keer voor PSV. Na een kleine 2 minuten spelen, profiteerde de Israëlische spits van een fout van doelman Fernando Muslera: 1-0. Op aangeven van Noni Madueke schoof Zahavi in de 35e minuut de 2-0 binnen. Galatasaray scoorde kort voor rust via Emre Kilinç tegen.

 PSV liep kort na rust weer verder uit. Met een snelle voetbeweging zette Zahavi Mario Götze in de 51e minuut vrij voor het doel. De Duitser krulde de bal knap in de bovenhoek. Zahavi zelf zorgde in de slotfase voor de 4-1. Het slotwoord was in de 88e minuut, na weer een fout van Muslera, aan Götze (5-1). Zahavi vond de avond nog niet perfect: ""Het was een bijna perfecte avond. Hij was perfect geweest als we geen doelpunt tegen hadden gekregen. We hebben een grote stap gezet, maar we zijn pas halverwege. In Istanbul wordt het sowieso lastig, we zijn pas halverwege. Maar dit is wel een flinke stap.""

 PSV moet drie voorronden overleven om het hoofdtoernooi te bereiken. Als PSV de 5-1 voorsprong succesvol weet te verdedigen, is Celtic of FC Midtjylland de volgende tegenstander.

 Grootste thuiszeges

 De overwinning op Galatasaray komt in een mooi rijtje terecht. Het is namelijk één van de grootste thuiszeges ooit in Champions League verband. Alleen in 1992 (PSV - Zalgiris Vilnius 6-0) en 2004 (PSV - Rode Ster Belgrado 5-0) haalden de Eindhovenaren harder uit.

###

"
434;601563;Zambia;Nederland;ZAM;NED;3;10;2021-07-21Z;2020 Olympisch Toernooi Vrouwen, Groepsfase;Oranjevrouwen winnen met 10-3 (!) bij start Spelen;"Voor het Nederlands vrouwenelftal is het Olympische voetbaltoernooi officieel begonnen. En hoe! In de eerste wedstrijd van de Nederlandse voetbalsters ooit op de Spelen werd een monsterscore behaald tegen Zambia: 10-3.

 Miedema on fire 
De meeste doelpunten kwamen op naam van wie anders dan Vivianne Miedema. Zij prikte er vier in en deed zo meteen al een serieuze gooi naar de 'eretitel' topscorer. De andere Oranje-goals kwamen op naam van FC Barcelona-ster Lieke Martens (2), Shanice van de Sanden, Jill Roord, Lineth Beerensteyn en Victoria Pelova.

 Jacht op medaille geopend 
De Oranjevrouwen gaan op hun eerste Spelen voor een medaille. In Zambia, de Afrikaanse vertegenwoordiger in het voetbaltoernooi voor vrouwen, troffen ze een ideale tegenstander om aan het vertrouwen te werken. Een goede graadmeter voor de rest van het toernooi was het echter niet. De nummer 104 van de wereldranglijst gaf zoveel ruimte weg en maakte achterin zoveel fouten, dat Oranje bij rust al met 6-1 voor stond. De grootste zege ooit, 13-1 tegen Macedonië in 2009, bleef buiten bereik.

 Van de Sanden terug
Ook de naam van Shanice van de Sanden verscheen dus op het scorebord. Zij verving 188-voudig recordinternational Sherida Spitse, die maandag op de training geblesseerd raakte aan haar knie en de Spelen daardoor moet missen. Jill Roord zakte in de 4-3-3-formatie van Wiegman daardoor een plekje naar achteren.

 Banda verzacht pijn Zambia
Een al met al zeer pijnlijke openingswedstrijd dus voor Zambia. Toch werd die pijn enigszins verzacht door Barbra Banda. Drie keer maar liefst wist zij PSV-keeper Sari van Veenendaal te passeren.

 Nu wacht Brazilië
De Oranjevrouwen krijgen naar verwachting zaterdag aanzienlijk meer tegenstand van Brazilië, dat het toernooi ook begon met een klinkende zege, op China (5-0). Het land dat als eerste eindigt in groep F, gaat het in de kwartfinales opnemen tegen de nummer 2 van groep G. In die poule begonnen de Verenigde Staten, de favoriet voor het goud, met een verrassende nederlaag tegen Zweden (0-3).

###

"
435;597840;FC Cincinnati;Columbus Crew;CIN;CLB;2;2;2021-07-10Z;2021 MLS, Regulier seizoen;Spectaculaire Hell is Real Derby eindigt zonder winnaar;"De spectaculaire derby tussen FC Cincinnati en Columbus Crew in de MLS is in een 2-2 gelijkspel geëindigd. Met vier goals en een rode kaart was het genieten geblazen in het volgepakte stadion van Cincinnati.

 Cincinnati, de ploeg van trainer Jaap Stam, schoot uit de startblokken en kwam binnen 25 seconden op voorsprong. Na een goede actie van Acosta op de rechtervlank, schoot Castillo de teruggetrokken voorzet hard binnen. Het was het 12e snelste doelpunt in de geschiedenis van de MLS.

 Stam, die met zijn ploeg slecht begon aan de competitie, had in de eerste helft meer reden tot juichen. De behendige Argentijnse nummer tien Acosta schoot Cincinnati op een 2-0 voorsprong en Columbus Crew verdediger Harrison Afful pakte vlak voor rust zijn 2de gele kaart.

 Toch kwam Columbus in de blessuretijd van de eerste helft terug in de wedstrijd. Cincinnati-doelman Kenneth Vermeer stond aan de grond genageld bij de poging van Zelarayan. De Argentijn schoot met een droge knal vanaf een meter of 25 de aansluitingstreffer voor Columbus binnen.

 Ondanks dat Columbus met een man minder speelde domineerde het de tweede helft. Nadat eerst Zelarayan nog de lat raakte was het Miguel Berry die de verdiende gelijkmaker op het scorebord zette. De spectaculaire derby tussen de twee ploegen uit de Amerikaanse staat Ohio eindigde zo in een gelijkspel.

###

"
436;612269;Feyenoord;FC Zürich;FEY;ZUR;1;0;2021-07-07Z;2021 Club Friendly;Feyenoord wint met minimale cijfers in oefenduel met FC Zürich, AZ verslaat TOP Oss;"video1>

 Feyenoord heeft in het Oostenrijkse Schruns met 1-0 gewonnen van het Zwitserse FC Zürich. Luis Sinisterra maakte in de 3de minuut de enige treffer.

 Trainer Arne Slot moest het stellen zonder Leroy Fer en Guus Til. Fer stond aanvankelijk centraal achterin opgesteld maar werd nog voor de aftrap vervangen door Achraf El Bouchataoui. Til ontbrak wegens privé omstandigheden.

 De Rotterdammers openden sterk tegen de Zwitserse tegenstander. Al in de 3de minuut schakelde de ploeg van Arne Slot razendsnel om en opende Sinisterra met een mooi wippertje de score. Enkele minuten later was Feyenoord weer gevaarlijk in de omschakeling. Een voorzet van Jens Toornstra werd net gemist door spits Naoufal Bannis.

 Aanwinst Marciano onderscheidt zich

 Zürich, dat vorig seizoen achtste werd in de Zwitserse Super League, had in de openingsfase niet veel in de brengen in het Oostenrijkse berglandschap. Na een kwartier kreeg de ploeg uit de grootste stad van het land wel een penalty. Na een handsbal van Marcos Senesi kon de nieuwe Feyenoord-doelman Ofir Marciano zich gelijk onderscheiden. Hij stopte de strafschop met een fraaie redding.

 In de tweede helft voerden beide ploegen veel wisselingen door. Dat kwam het spel niet ten goede. Robert Bozenik kreeg in de 80ste minuut dé kans om de score te verdubbelen. De Slowaak mocht aanleggen voor een penalty na een overtreding van de Zwitsers maar faalde vanaf elf meter.

 Feyenoord bereidt zich voor op de eerste wedstrijd in de tweede voorronde van de Conference League, die al op 22 juli plaatsvindt. De Rotterdammers zijn na drie oefenduels nog ongeslagen, na de eerder 3-1 zege op AEK Athene en een gelijkspel (1-1) tegen AA Gent.

 AZ in besloten duel langs TOP Oss

 AZ heeft in een besloten oefenduel ter voorbereiding op de competitie gewonnen van TOP Oss. De Alkmaarders, op trainingskamp in Epe, zegevierden met 3-0. De doelpunten kwamen op naam van Dani de Wit (2) en Ernest Poku. Eerder in de voorbereiding won AZ ook al van NEC.

###

"
437;560295;Engeland;Denemarken;ENG;DEN;2;1;2021-07-07Z;2020 UEFA Europees Kampioenschap, Halve Finales;Kane schiet Engeland in verlenging naar finale;"Voor de eerste keer staat Engeland in de finale van een Europees kampioenschap voetbal. De formatie van bondscoach Gareth Southgate won in de halve finale van Denemarken, met spel dat meer solide dan sprankelend was. Na de 1-1 in reguliere speeltijd zegevierde de favoriet na verlenging op het eigen Wembley met 2-1.

 Harry Kane werd de held van het land, met het nodige fortuin. Na 104 minuten mocht de aanvoerder een strafschop nemen, toegekend door scheidsrechter Danny Makkelie na een overtreding op Raheem Sterling. Kane miste, maar na de redding van doelman Kasper Schmeichel kreeg de spits de bal nogmaals voor zijn voeten en scoorde hij in de rebound.

 Voor de Denen kwam daarmee een einde aan een onwaarschijnlijk avontuur. In hun eerste wedstrijd op de titelstrijd kreeg hun spelverdeler Christian Eriksen een hartstilstand en ontsnapte aan de dood. Ternauwernood voorkwam de formatie van bondscoach Kasper Hjulmand vervolgens uitschakeling in de groepsfase. Onder het motto 'one team, one dream' knokte de underdog zich vervolgens naar de laatste vier. Ze zullen ongetwijfeld in eigen land als helden worden onthaald.

 Verrassend kwamen de Denen op voorsprong. Na een half uur schoot Mikkel Damsgaard de bal bijzonder fraai uit een vrije schop achter Jordan Pickford, die niet zijn beste wedstrijd keepte. Twee keer eerder al had de doelman van Everton de tegenstander in stelling gebracht met slecht uitverdedigen. Aan de andere kant was het pas de eerste keer dat Pickford op het toernooi werd gepasseerd.

 Engeland kwam terug, zij het met enig fortuin. In een poging een doelpunt van Raheem Sterling te voorkomen werkte de Deense aanvoerder Simon Kjær de bal achter zijn eigen doelman Kasper Schmeichel. De voorzet kwam van Bukayo Saka, terug in het elftal nadat hij het vorige duel met een lichte blessure had gemist.

 In de tweede helft waren de Engelsen beter, al deden zich aan beide kanten kansen voor. Bij de Denen waren er twee aardige pogingen van oud-Ajacied Kasper Dolberg. Aan de Engelse zijde zorgde vooral Harry Maguire voor gevaar in de lucht, maar hij vond steeds Schmeichel op zijn weg.

###

"
438;612268;Delbrucker;PSV;DEL;PSV;1;10;2021-07-07Z;2021 Club Friendly;PSV met dubbele cijfers langs oude liefde Schmidt;"PSV heeft in de voorbereiding op het nieuwe seizoen een overtuigende 1-10 zege geboekt op Delbrücker SC.

 Het was voor Roger Schmidt een speciale wedstrijd, want Delbrücker is de club waar de PSV-trainer zijn voetballoopbaan afsloot en waar zijn trainerscarrière begon. Hij zag al snel dat zijn huidige ploeg een maatje te groot was voor zijn oude liefde. PSV liep namelijk voor rust al ver weg bij de Duitse club. Bij het rustsignaal stond er een score van 1-6 op het scorebord.

 Na rust denderde PSV door en dit zorgde voor een pijnlijke einduitslag. De Einhovense club vernederde Delbrücker met dubbele cijfers: 1-10.

 Vetrouwen tanken

 Het was dus een fijne avond voor de spelers van PSV. Ze konden aan hun vertrouwen werken en dan met name de aanvallers. Zo maakten Yorbe Vertessen en Noni Madueke allebei twee goals. Fodé Fofana was de man van de wedstrijd. Het talent viel na rust in en maakte in de 56ste minuut zijn eerste goal in het eerste van PSV. Hier bleef het niet bij, want Fofana maakte een hattrick. De andere doelpuntenmakers aan Eindhovense zijde waren Eran Zahavi, Mario Götze en Davy Pröpper.

###

"
439;560296;Italië;Spanje;ITA;SPA;1;1;2021-07-06Z;2020 UEFA Europees Kampioenschap, Halve Finales;Italië na strafschoppen door naar EK-finale;"Italië heeft voor de vierde keer de finale bereikt van het EK voetbal. De kampioen van 1968 versloeg Spanje op Wembley in een strafschoppenreeks: 4-2. Na de reguliere speeltijd en de verlenging was de stand 1-1. Voor Spanje was het de derde verlenging op rij bij dit toernooi.

 Federico Chiesa opende in Londen na een uur namens Italië de score uit een counter. Invaller Alvaro Morata maakte in de 80e minuut gelijk. In de strafschoppenserie misten Manuel Locatelli (Italië) en Dani Olmo (Spanje) al in de eerste ronde. Daarna keerde doelman Gianluigi Donnarumma in de vierde ronde de penalty van Morata. Jorginho schoot Italië daarna zeer koelbloedig naar de eindstrijd.

 Italië speelt zondag in de EK-finale tegen de winnaar van het duel tussen Engeland en Denemarken. Dat duel wordt woensdagavond ook op Wembley gespeeld en staat onder leiding van het Nederlandse arbitrageteam van scheidsrechter Danny Makkelie.

 In dit artikel is informatie van ANP gebruikt.

###

"
440;560300;Zwitserland;Spanje;ZWI;SPA;1;1;2021-07-02Z;2020 UEFA Europees Kampioenschap, Kwartfinales;Spanje verslaat Zwitserland na strafschoppen;"Spanje heeft in de kwartfinale van het Europees kampioenschap voetbal pas na strafschoppen kunnen winnen van Zwitserland, hoewel het land in de slotfase van de reguliere speeltijd én in verlenging met een man meer speelde. Zelfs vanaf de stip miste de formatie van bondscoach Luis Enrique twee keer, maar dat kon omdat de Zwitsers nog vaker misten.

 Mikel Oyarzabal schoot daarom de beslissende penalty raak, na een spannende avond in Sint-Petersburg. De Zwitsers hadden eerder via strafschoppen nog gewonnen van wereldkampioen Frankrijk.

 Jordi Alba, terug in het elftal, mocht de Spaanse openingstreffer na amper 10 minuten voor een groot deel op zijn conto schrijven. Na een overgewaaide hoekschop nam de verdediger van Barcelona de bal ineens op de schoen, maar omdat Denis Zakaria de inzet van richting veranderde kreeg hij het doelpunt als een eigen treffer op zijn naam.

 Spanje leek snel de beslissing te willen forceren, maar viel gaandeweg de eerste helft wat terug. Haris Seferovic leek even dreigend te worden voor de Zwitsers, maar de Spaanse doelman Unai Simón was attent. Kort na de hervatting kopte Zakaria net naast en redde Simón bekwaam op een inzet van Steven Zuber.

 Xherdan Shaqiri maakte gelijk, niet eens meer onverwacht. De aanvaller, die bij Liverpool niet veel aan spelen toekomt, tikte in na een voorzet van Remo Freuler. Aan de treffer ging het nodige geknoei in de defensie van de favoriet vooraf.

 Kort later riepen de Zwitsers de rampspoed over zichzelf af. Na een forse tackle op de enkels van Gerard Moreno kreeg Freuler de rode kaart van de Engelse scheidsrechter Michael Oliver. Spanje kreeg een groot overwicht, maar stuitte in het restant van reguliere speeltijd én verlenging op de uitblinkende doelman Yann Sommer.

 Al na 20 minuten moesten de Zwitsers verder zonder Breel Embolo. De aanvaller van Borussia Mönchengladbach raakte geblesseerd, naar het zich liet aanzien aan een hamstring. De formatie moest het vanaf het begin al doen zonder aanvoerder Granit Xhaka, die was geschorst. Spanje speelt in de halve finale tegen de winnaar van de ontmoeting tussen België en Italië, later vrijdagavond.

 In dit artikel is informatie van ANP gebruikt.

###

"
441;560301;Zweden;Oekraïne;ZWE;OEK;1;2;2021-06-29Z;2020 UEFA Europees Kampioenschap, 8e finales;Sprookje Oekraïne duurt voort, nachtmerrie voor Zweden;"Het sprookje van Oekraïne bij het EK voetbal duurt voort. De Oost-Europese formatie bleef in de achtste finale verrassend Zweden de baas in de verlenging: 2-1. Na de reguliere speeltijd was de stand 1-1. In de extra tijd kopte invaller Artem Dovbyk zijn ploeg naar de laatste acht.

 In Glasgow opende Oleksandr Zintsjenko namens Oekraïne de score. Nog voor de rust maakte Emil Forsberg met zijn vierde EK-treffer gelijk. In de verlenging moest de Zweed Marcus Danielson in de 99e minuut met rood het veld verlaten na een charge. Dovbyk voorkwam een strafschoppenreeks met zijn kapitale kopbal.

 Oekraïne, dat nooit eerder de knock-outfase van het EK haalde, speelt zaterdag in Rome in de kwartfinales tegen Engeland.

 Oekraïne had in Glasgow niets te verliezen. De ploeg van bondscoach Andrei Sjevtsjenko mocht al blij zijn met een plek bij de laatste zestien. De Oost-Europese formatie verloor in de groepsfase van Nederland (3-2) en Oostenrijk (1-0) en won alleen van het puntloze Noord-Macedonië (2-1).

 Zweden deed het beter in de groepsfase. Met 7 punten ging de ploeg van bondscoach Janne Andersson als poulewinnaar naar de achtste finales. De Scandinaviërs konden in het duel met Oekraïne de favorietenrol echter niet waarmaken.

 Zweden had een optisch overwicht, maar Oekraïne was gevaarlijker in de omschakeling. Met een schot in de verre hoek zette Zintsjenko in de 27e minuut zijn ploeg op voorsprong. Forsberg, de grote man bij Zweden, maakte gelijk in de 43e minuut met een van richting veranderd schot.

 Na de rust schoot Forsberg eerst op de paal en daarna op de lat. Namens Oekraïne knalde Serchi Sydortsjoek de bal op de paal. In de slotfase stuurden beide teams op een verlenging aan. Na de rode kaart voor Danielson drong Oekraïne iets meer aan, maar strafschoppen leken onvermijdelijk. Totdat Dovbyk alsnog toesloeg: 2-1.

 In dit artikel is informatie van ANP gebruikt.

###

"
442;560302;Engeland;Duitsland;ENG;DUI;2;0;2021-06-29Z;2020 UEFA Europees Kampioenschap, 8e finales;Sterling en Kane leiden Engeland langs Duitsland;"Engeland heeft op het sfeervolle Wembley de voetbalklassieker tegen Duitsland gewonnen. Het enerverende duel in de achtste finale van het EK voetbal eindigde in 2-0. Het was opnieuw Raheem Sterling die het verschil maakte voor de Britten. Hij brak in de 75e minuut de ban. Het was zijn derde treffer bij dit EK. Aanvoerder Harry Kane besliste het duel ruim 10 minuten later met zijn eerste goal bij dit toernooi.

 Engeland speelt zaterdag in de kwartfinales in Rome tegen de winnaar van het duel tussen Zweden en Oekraïne, dat om 21.00 uur in Glasgow begint.

 Voor Engeland was het de eerste zege op Duitsland in de knock-outfase van een groot titeltoernooi sinds de WK-finale in 1966, ook op Wembley (4-2 na verlenging). De Britten bezorgden bondscoach Joachim Löw een afscheid in mineur bij de Duitse ploeg. Na 198 interlands kwam er een roemloos einde aan zijn 15-jarige bewind.

 Scheidsrechter Danny Makkelie leidde het topduel bekwaam. Hij moest al in de 8e minuut de eerste gele kaart trekken na een overtreding van Declan Rice op Leon Goretzka.

 Met een doelgericht schot van Sterling, goed gepareerd door doelman Manuel Neuer, liet Engeland zich na een moeizame beginfase voor de eerste keer in aanvallend opzicht gelden. De beste kans voor Duitsland was voor Timo Werner. Doelman Jordan Pickford wist het schot van de 22-jarige Duitser te keren.

 Opvallend was het gebrek aan vertrouwen en balgevoel bij Kane. Op slag van rust liet hij in een kansrijke positie de bal te ver van zijn voet rollen, waardoor Mats Hummels nog kon ingrijpen.

 De tweede helft begon met een daverende knal van Havertz, die door Pickford nog net onder de lat vandaan getikt kon worden. Daarna hielden beide teams elkaar weer goed in evenwicht. Het was Sterling die een kwartier voor tijd de doorbraak forceerde. Hij rondde een perfecte aanval koelbloedig af, 1-0.

 Sterling ging daarna in de 81e minuut in de fout. Thomas Müller kon daardoor vrij oprukken naar Pickford. De doorgaans trefzekere Duitser schoof de bal naast. Kane, die raak kopte uit een voorzet van Jack Grealish, schakelde Duitsland definitief uit.

 In dit artikel is informatie van ANP gebruikt.

###

"
443;560305;België;Portugal;BEL;POR;1;0;2021-06-27Z;2020 UEFA Europees Kampioenschap, 8e finales;België onttroont titelhouder Portugal;"België heeft bij het EK voetbal titelhouder Portugal in de achtste finales uitgeschakeld. De 'Rode Duivels' wonnen in Sevilla met 1-0. Het doelpunt kwam op naam van Thorgan Hazard, die vlak voor de rust doeltreffend uithaalde.

 Met een gemiddelde leeftijd van 30 jaar en 148 dagen trad België met het oudste Belgische team ooit aan in een duel op een eindtoernooi om de Europese titel. De ervaren ploeg van bondscoach Roberto Martinez schaarde zich zonder veel franje bij de laatste acht. Voor België was het de vierde zege op rij dit EK. De ploeg van Martinez speelt vrijdag in de kwartfinales tegen Italië in München.

 Voor Portugal kwam er een roemloos einde aan het toernooi. De ploeg van bondscoach Fernando Santos ontsnapte in de groepsfase al aan een vroegtijdige aftocht. Portugal was bij het EK te veel afhankelijk van sterspeler Cristiano Ronaldo, die in de 'poule des doods' nog wel vijf keer doel trof, maar in de achtste finale door de ervaren defensie van België redelijk goed in bedwang werd gehouden.

 Het duel in Sevilla kwam moeizaam op gang. Beide ploegen trachtten het spel aan de tegenstander over te laten om in de omschakeling te kunnen toeslaan. Deze tactiek leidde amper tot grote kansen. De defensies hadden de overhand. Portugal was alleen met schoten van Diogo Jota (voorlangs) en Ronaldo (moeizame redding doelman Thibaut Courtois) gevaarlijk.

 Namens België knalde Thomas Meunier in de 37e minuut de bal naast. Vijf minuten later was het alsnog raak. Thorgan Hazard haalde verrassend uit en doelman Rui Patricio verkeek zich op het diagonale schot: 1-0.

 Kort na de rust moest spelmaker Kevin De Bruyne aangeslagen naar de kant bij België. Dries Mertens was zijn vervanger. Portugal kon ook in de tweede helft weinig afdwingen. Jota schoot de bal nog over de lat, invaller João Félix kopte de bal in handen van Courtois en Ronaldo schoot een vrije trap in de muur. België bleef goed overeind en liet zich evenmin door het bij vlagen harde Portugese spel intimideren. In het Portugese slotoffensief schoot Raphaël Guerreiro nog wel op de paal.

 In dit artikel is informatie van ANP gebruikt.

###

"
444;560306;Nederland;Tsjechië;NED;TSJ;0;2;2021-06-27Z;2020 UEFA Europees Kampioenschap, 8e finales;Rode kaart De Ligt breekt Oranje op tegen Tsjechen;"Het Nederlands elftal is door Tsjechië uitgeschakeld op het EK Voetbal. In een snikheet Boedapest met duizenden Nederlandse supporters op de tribune werd het 2-0. Zeker in de eerste helft was Nederland beter maar een rode kaart voor Matthijs de Ligt begin tweede helft bleek het breekpunt.

 Oranje opende sterk met een kopkans voor De Ligt en Dumfries die linksvoor de keeper omspeelde maar wiens schot uit een scherpe hoek door een verdediger nog nét tot een hoekschop kon worden verwerkt. Na een half uur was er een geblokt schot van Malen. De Tsjechen stelden er weinig tegenover. Een kopbal van Soucek ging voorlangs en Maarten Stekelenburg hoefde alleen een van richting veranderd schotje van Schick te pakken. In de tien minuten voor rust golfde het spel heen en weer. Oranje speelde enkele countermogelijkheden slecht uit en de Tsjechen waren het dichtst bij een treffer maar Bárak schoot vanaf vijf meter over het doel. Na rust kreeg Dumfries een gele kaart voor een uitgestoken arm in een luchtduel. Daarna ging het slag op slag.

 In de 55e minuut had de wedstrijd beide kanten op kunnen vallen. Malen werd door Memphis met een mooi hakje alleen op keeper Vaclik afgestuurd maar de aanvaller faalde oog in oog met de doelman die de bal van zijn voeten plukte. Een minuut later gleed De Ligt uit in duel met Schick en maakte hij hands om de spits niet een vrije doorgang naar het doel te geven. Scheidsrechter Karasev trok geel maar werd teruggefloten door de VAR die rood op zijn plaats vond. Karatsev bekeek de beelden en stuurde De Ligt van het veld. In plaats van met 1-0 voor stond Oranje nu met tien man.

 Frank de Boer wisselde meteen en bracht Promes voor Malen. De Tsjechen kregen in overtal de eerste kans maar Dumfries kon een schot van Kaderabek  keren. In de 68e viel de eerste goal, na een vrije trap bij de hoekvlag kopte Kalas de bal door naar Holes die de 1-0 binnenknikte. In de 73e minuut kwam Weghorst voor De Roon maar een slotoffensief kwam niet meer tot stand. Integendeel, Schick maakte tien minuten voor tijd na een snelle omschakeling de 2-0 met zijn vierde treffer van het toernooi. Oranje kreeg daarna geen kansen meer en gaat naar huis, Tsjechië speelt komende zaterdag tegen Denemarken in de kwartfinale.

 De Boer:`Rustig nadenken over mijn toekomst`

 Bondscoach Frank de Boer wilde na de dramatische uitschakeling niet over zijn eigen toekomst bij Oranje praten. ""Daar ga ik nu geen antwoord op geven. Daar ga ik rustig over nadenken. Op dit moment zit ik met een ongelooflijke kater en hetzelfde geldt voor de spelers en voor onze fans. Deze afloop is heel teleurstellend, iedereen had bij dit toernooi voor ons een heel andere route in zijn hoofd."" Volgens De Boer ging er niet eens zoveel mis in het duel met Tsjechië. ""Na een beetje moeilijke beginfase pakten wij het goed op. Ik had steeds het gevoel dat wij de betere ploeg waren. We hadden controle over de wedstrijd, wij domineerden de partij. Alleen tegen zo'n stugge tegenstander weet je dan wel dat je top moet zijn en dat waren wij niet.""

 De Boer haalde in de 57e minuut, kort na de rode kaart voor verdediger Matthijs de Ligt, misschien wel zijn gevaarlijkste aanvaller Donyell Malen naar de kant. Dat leidde tot veel onbegrip in het stadion en ook bij de tv-kijkers in Nederland. De vroege wissel van Malen bleek vooral al bedacht, zo verklapte De Boer. ""Hij is een heel explosieve speler. In dit soort wedstrijden is hij op dit moment na 60 of 70 minuten op. Dan zit hij aan zijn taks.""

 Aanvoerder Georginio Wijnaldum kon maar moeilijk de juiste woorden vinden. ""Dit is pijnlijk, moeilijk om te verwerken"", zei de bij Liverpool vertrekkende international bij de NOS. Hij had het het gevoel dat er kansen waren. ""De voorbereiding verliep moeilijk. Er was kritiek. Maar in de groepsfase groeiden we in het toernooi. We werden beter. En dan hebben we vandaag ineens een off-day. Ik kan het moeilijk verklaren."" Wat er mis ging? Van alles, vond Wijnaldum. ""We geven de goals weg, maken de kansen die we krijgen niet af. Dan moeten we na die rode kaart met een man minder verder. Toen lukte het niet meer. Maar ook daarvoor al hebben we te weinig laten zien.""

 De Ligt: ""Je verliest de wedstrijd door mij""

 Matthijs de Ligt: ""Hoe ik me voel? Heel slecht natuurlijk"", bekende de verdediger, die in de 55e minuut bij een stand van 0-0 met rood van het veld moest vanwege een wat vreemde handsbal. ""We hebben de wedstrijd eigenlijk verloren door een actie van mij. Dat voelt heel vervelend."" Volgens De Ligt had Oranje de wedstrijd tot aan zijn rode kaart onder controle. ""Toen kwam die bal en die liet ik stuiteren en dat was achteraf geen goede keuze. Ik viel op de grond en kreeg een licht duwtje, waardoor ik eigenlijk hands maakte. Maar dit mag mij niet overkomen."" De Ligt: ""Dat veranderde de wedstrijd, zo simpel is het. Wij krijgen niet veel kansen, maar zij ook niet. Het was een fifty-fifty wedstrijd waarin mijn rode kaart het verschil maakte.""

 Frenkie de Jong wilde van geen excuus weten. ""We vliegen er in de achtste finale uit. Het was gewoon een slecht toernooi"". Over het systeem wilde hij het niet hebben. ""In de groepsfase ging het goed, we maakten heel veel goals en iedereen was positief. Vandaag wilden we heel graag, je weet dat het misschien wel belangrijkste wedstrijd uit je loopbaan is, maar het lukte gewoon niet. ""Van onderschatting was geen sprake, aldus de middenvelder van Barcelona. ""We waren in alle opzichten goed voorbereid. Het was niet goed, maar we gaven ook niet veel weg. Na de rode kaart was het gedaan. Daarna ging het niet meer.""

 In dit artikel is informatie van ANP gebruikt.

###

"
445;560308;Italië;Oostenrijk;ITA;OOS;2;1;2021-06-26Z;2020 UEFA Europees Kampioenschap, 8e finales;Onherkenbaar Italië in verlenging langs taaie Oostenrijkers;"Italië heeft zich geplaatst voor de kwartfinale van het EK. Op Wembley wonnen de Italianen, na verlenging, met 2-1 van Oostenrijk. De eerste negentig minuten waren heel zwak van beide kanten. Italië was aanvallend zwak en Oostenrijk stond verdedigend goed. Na negentig minuten stond het dan ook nog altijd 0-0. In de verlenging was Italië uiteindelijk de sterkste. Chiesa en Pessina scoorden na 95 en 106 minuten, Kalajdzic deed nog wat terug in de 114ste minuut.

 Zondagsschot Ciro Immobile

 In het begin van de eerste helft lag het tempo in de wedstrijd erg hoor, zonder dat er grote kansen uitkwamen. Na een kwartier kreeg Italië toch wat de overhand in de wedstrijd en kon het gevaarlijk worden via Nicolò Barella, hij schoot de bal echter op de benen van Oostenrijk-keeper Daniel Bachmann. De Oostenrijkers loerden ondertussen op een counter en werden ook zij gevaarlijk via Marko Arnautović.

 Er volgde na deze fase een lange periode van balbezit voor Italië, die beter waren dan Oostenrijk. Toch konden ze geen echte kansen creëren. Daarom kabbelde de eerste helft voort en leek het uit te draaien op een bloedeloze 0-0. Ciro Immobile had er na 32 minuten genoeg van en besloot maar eens uit te halen van een meter of dertig. Even leek het een wereldgoal te worden, maar de bal spatte uiteen op de kruising. Het bleek het hoogtepunt te zijn van de eerste helft en dus gingen beide ploegen rusten bij een 0-0 stand.

 Slordige tweede helft

 De tweede helft begon slordig en beide ploegen grossierden in balverlies. Vooral Italië leek in de verste verte niet op de ploeg die zo dominant had gespeeld in de groepsfase van het EK. Vanaf de zestigste minuut werd Oostenrijk zelfs de betere ploeg. Oostenrijk kwam ook bijna op voorsprong in de 62ste minuut. Marco Verratti liet zich makkelijk van de bal zetten en Marcel Sabitzer kon daar bijna van profiteren. Zijn schot viel, via Leonardo Bonucci, bijna achter Italië-doelman Gianluigi Donnarumma maar eindigde net naast de goal.

 Drie minuten later kwamen de Oostenrijkers dan toch verdiend op een 1-0 voorsprong door een doelpunt van Arnautović. Tenminste, dat leek zo. Uit de herhaling bleek Arnautović net buitenspel stond en dus ging het feestje van Oostenrijk niet door.

 Na de afgekeurde goal ging de Oostenrijkse storm wat liggen en Italië was niet bij machte om zich door de stugge verdediging van de Oostenrijkers te spelen en dus werd het verlengen.

 Italië beslist het duel in verlenging

 In de eerste helft van de verlenging kon Italië zich enigszins herpakken. De Italianen wonnen weer duels op het middelveld en konden weer iets dominanter voetballen. In de 95ste minuut kwamen ze dan ook op een 1-0 voorsprong. Invaller Federico Chiesa controleerde een voorzet van Leonardo Spinazzola knap, kapte Konrad Laimer uit en schoot binnen in de verre hoek.

 Het doelpunt gaf Italië vleugels en het verzet van Oostenrijk was gebroken. Bachmann kon, vlak na de goal van Chiesa, maar net redding brengen op een fraaie vrije trap van Lorenzo Insigne. Een minuut later was het alsnog raak, Matteo Pessina kreeg de bal uit de kluts mee en schoot feilloos raak in de verre hoek: 2-0.

 In de tweede helft van de verlenging probeerde Oostenrijk het nog wel via pogingen van Louis Schaub en Sabitzer, maar de bal leek er maar niet in te gaan. In de 114ste minuut lukte het dan toch.: Invaller Sasa Kalajdzic kopte na een hoekschop van Schaub, al vallend, raak bij de korte hoek: 2-1. Het doelpunt betekende niet alleen de aansluitingstreffer en de opmaat naar een zenuwslopende slotfase, maar ook het einde aan meer dan 1142 minuten geen tegentreffer voor de Azzurri. Een verbetering van het eigen wereldrecord dat ze in 1972-1974 vestigden. Nog even was het spannend, maar het bleef bij 2-1.

 Italië speelt in de kwartfinale tegen België of Portugal. De Oostenrijkers kunnen op vakantie.

###

"
446;560309;Portugal;Frankrijk;POR;FRA;2;2;2021-06-23Z;2020 UEFA Europees Kampioenschap, Groepsfase;Frankrijk en Portugal in evenwicht én allebei door;"Portugal en Frankrijk hebben in een wedstrijd met drie penalty's 2-2 gelijkgespeeld. Zowel Karim Benzema als Cristiano Ronaldo maakte twee goals.

 Frankrijk gaat als groepswinnaar door naar de achtste finales, Portugal is door de remise bij Duitsland - Hongarije derde geworden. De Portugezen zijn wél door naar de volgende ronde, als een van de beste nummer 3's. Portugal kan zijn borst natmaken, want de tegenstander in de knock-out-fase is België. Frankrijk gaat spelen tegen Zwitserland.

 Scheidsrechter Lahoz eist de schijnwerpers op
In een chaotische eerste helft kregen beide landen een strafschop. De eerste was voor Porugal, nadat Hugo Lloris Danilo Pereira omver kegelde. Een buitenkansje voor Cristiano Ronaldo, die vanaf elf meter alweer zijn vierde treffer van dit EK binnenschoot. Niet veel later kreeg ook Frankrijk een strafschop. Nélson Semedo liep tegen Kylian Mbappé aan, al was een pingel een zware straf. Karim Benzema had er maling aan en schoot zijn eerste treffer voor Les Bleus binnen sinds 2015.

 Bij Portugal zat Bruno Fernandes overigens op de bank. Hij was gepasseerd, bondscoach Fernando Santos gaf de voorkeur aan Renato Sanches. Ook William Carvalho startte niet, voor hem speelde João Moutinho.

 Ronaldo evenaart mondiaal record interlandgoals
Benzema maakte na rust ook meteen zijn tweede. Paul Pogba stuurde de spits schitterend weg en Benzema faalde niet. Na een uur kwam Portugal gelijk. Nu waren het de Portugezen die een goedkope strafschop kregen. Jules Koundé maakte hands, maar de grote vraag was wat hij er aan kon doen. Ronaldo toonde weinig medelijden en maakte zijn vijfde goal van het EK: 2-2.

 Daarmee kwam hij op 109 doelpunten voor Portugal, nu evenveel als recordhouder Ali Daei, die zijn interlandloopbaan voor Iran beëindigde met hetzelfde aantal treffers. Ronaldo staat nu op 21 goals bij WK's en EK's. Daarmee is hij nu de Duitse recordhouder Miroslav Klose (19) voorbij. De 36-jarige spits van Juventus brak eerder dit EK ook al een paar andere records. Hij is de eerste speler die aan vijf EK's heeft deelgenomen. Hij werd ook topscorer van alle EK's. Die teller staat inmiddels op veertien treffers.

###

"
447;560312;Duitsland;Hongarije;DUI;HON;2;2;2021-06-23Z;2020 UEFA Europees Kampioenschap, Groepsfase;Duitsland komt met de schrik vrij en is door;"Duitsland en Hongarije hebben met 2-2 gelijkgespeeld in de laatse wedstrijd van Groep F. Door het gelijke spel eindigen de Duitsers als tweede in de poule, terwijl Hongarije is uitgeschakeld. Lang leek het er op alsof Hongarije voor een mega-stunt ging zorgen. Pas in de 84ste minuut schoten de Duitsers de gelijkmaker binnen.

 Voordat er ook maar een bal was aangeraakt in München, was er veel te doen om de wedstrijd van vanavond. Dat had alles te maken met de omstreden anit-homowet die is aangenomen in Hongarije. Het leidde er toe dat er overal in München regenboogvlaggen te zien waren. Tijdens het volkslied van Hongarije kwam er ook nog een demonstrant met regenboogvlag het veld op gerend en ging provocerend vlak voor de Hongaren staan.

 Noodweer in München

 Ondanks alle heisa werd er ook nog gewoon gevoetbald. De Hongaren hadden vanaf de eerste minuut een duidelijk strijdplan: De linies dicht op elkaar houden, ver inzakken en kijken wanneer ze er uit konden komen. Duitsland leek al vroeg een opening gevonden te hebben, maar Kimmich schoot de bal uit een moeilijke hoek op Hongarije-goalie Péter Gulácsi.

 Hongarije bleef loeren op de counter en die tactiek van trainer Marco Rossi betaalde zich uit. In de elfde minuten kwamen de Hongaren namelijk brutaal op voorsprong. Roland Sallai gaf de bal goed voor op de vrijstaande Ádám Szalai. Hij kopte vervolgens via een snoekduik knap raak. 1-0 voor de Hongaren.

 Voetballend lukte het maar niet voor de Duitsers. De muur van Hongarije hield goed stand en tot overmaat van ramp werd het noodweer in München. In de stromende regen kwam Duitsland maar niet tot uitgespeelde kansen en dus moest het maar op een andere manier, standaardsituaties bijvoorbeeld. In de 21ste minuut kwam een hoekschop terecht op het hoofd van Mats Hummels. De 32--jarige verdediger kopte de bal echter snoeihard op de lat. Vlak daarna kwam er meteen nog een kans, dit keer voor collega-verdediger Matthias Ginter, maar ook hij kwam niet tot scoren.

 Hongaarse muur houdt geen stand

 In de tweede helft was het noodweer wat gaan liggen, maar dat kwam het spel van de Duitsers niet meteen ten goede. De Duitsers beten zich stuk op de hechte verdediging van de Hongaren en lang leek de muur stand te houden. Uiteindelijk hadden de Duitsers een standaardsituatie en een fout van Gulácsi nodig om gelijk te maken. De Hongaarse doelman ging onder een vrije trap door waardoor Hummels de bal makkelijk voor het doel kon brengen. Kai Havertz gaf uiteindelijk het laatste zetje voor de 1-1.

 Iedereen richtte zich op voor een slotoffensief van de Duitsers maar niks was minder waar. Terwijl de herhaling van het doelpunt van Havertz nog bezig was, scoorden de Hongaren de 2-1. Uit de aftrap werd een lange bal gegeven en met wat geluk kwam de bal uiteindelijk bij Szalai uit. Hij gaf de bal precies in de loop mee van Adam Schafer, die de bal behendig langs de uitkomende Neuer kopte. De Hongaren vierden feest en Duitsland moest weer helemaal opnieuw beginnen.

 Joachim Löw wisselde aanvallend en deed er alles aan om van deze wedstrijd, niet zijn laatste als bondscoach van Duitsland te maken. Uiteindelijk hadden de wissels zijn gewenste effect. Invaller Leon Goretzka kreeg de bal op de rand van het strafschopgebied en schoot in de 84ste minuut knap de 2-2 binnen. Het doelpunt in de slotfase was uiteindelijk genoeg voor Duitsland. Zij zijn als nummer twee door in Groep F en nemen het in de achtste finale op tegen Engeland.

###

"
448;560310;Zweden;Polen;ZWE;POL;3;2;2021-06-23Z;2020 UEFA Europees Kampioenschap, Groepsfase;Zweden wint groep E na zege op Polen;"Zweden heeft in een spannend duel met 3-2 afgerekend met Polen. Dat betekent dat Zweden de winnaar is van groep E, boven Spanje. Polen eindigt laatste en is uitgeschakeld. Voor het Nederlands elftal betekent de Zweedse overwinning (en de Spaanse op Slowakije) dat Tsjechië de tegenstander is in de achtste finale.

 Voorafgaand was de opdracht voor Polen vrij simpel. Enkel een zege was genoeg om door te stoten naar de achtste finales. Zweden was met vier punten uit twee duels al zeker van de volgende ronde.

 Bliksemstart
Zweden kreeg nogal wat kritiek vanwege het verdedigende spel, maar tegen Polen begon het team van Janne Andersson overtuigend. Emil Forsberg, die ook al de winnende maakte tegen Slowakije, opende al na twee minuten de score met een lage schuiver: 1-0.

 Na ruim een kwartier leek Robert Lewandowski de 1-1 te maken. Maar de spits van Bayern raakte in een fractie van een seconde twee keer de lat. Eerst kopte hij een corner snoeihard op de lat, om de rebound meteen ook op de lat te knikken.

 Pools offensief
Polen zocht meer en meer de aanval, maar het offensief leverde geen goals op. Tegen de verhouding in kwam Zweden na een klein uur spelen op 2-0. Invaller Dejan Kulusevski, die de eerste duels miste na een coronabesmetting, bediende Forsberg, die beheerst zijn tweede van de avond binnen schoot.

 Het duel leek gespeeld, maar er was één iemand die daar anders over dacht. Robert Lewandowski werd vlak na de 2-0 weggestuurd, op weg naar wat leek een onmogelijke missie. Zonder steun van zijn medespelers en met twee verdedigers voor zich schoot de Poolse vedette de bal prachtig in de bovenhoek: 2-1.

 Lewandowski zorgde voor een boeiend einde van een leuke wedstrijd, zeker nadat hij Polen op 2-2 bracht. Een interessante slotfase volgde, waarin de Poolse ploeg alles op alles zette. Maar ze gaven veel ruimte weg, waarvan Viktor Claesson profiteerde. Hij schoot Zweden diep in blessuretijd naar de groepswinst.

###

"
449;560311;Slowakije;Spanje;SLW;SPA;0;5;2021-06-23Z;2020 UEFA Europees Kampioenschap, Groepsfase;Spanje maakt gehakt van Slowakije en treft nu Kroatië;"Spanje heeft bij het EK2020 eindelijk de ware kwaliteiten getoond. Na twee povere remises sloeg de ploeg van bondscoach Luis Enrique in de laatste groepswedstrijd hard toe. Slowakije bezweek in Sevilla onder de Spaanse druk en de Spaanse hitte: 5-0. Als nummer twee van groep E speelt Spanje in de achtste finale maandag tegen Kroatië in Kopenhagen.

 Spanje trad aan met vier wijzigingen in het basisteam, onder wie aanvoerder Sergio Busquets die helemaal is hersteld van een coronabesmetting. De ploeg van Enrique ging vanaf de aftrap in een hoog tempo op jacht naar de openingstreffer. Juist een gebrek aan snelheid in de Spaanse aanvalsopbouw was het belangrijkste kritiekpunt na de teleurstellende groepsduels met Zweden (0-0) en Polen (1-1).

 In het aanhoudende overwicht van Spanje kreeg Álvaro Morata de beste kans. De spits van Juventus mocht een strafschop nemen na een wilde charge van Jakub Hromada op Koke. Pol van Boekel maakte namens de VAR arbiter Björn Kuipers attent op de Slowaakse overtreding. De Nederlandse arbiter ging langs de lijn zelf de beelden nog even terugkijken en nam daarna de juiste beslissing: strafschop.

 Doelman Martin Dubravka keerde in de 12e minuut het schot van elf meter van Morata fraai. In de voorgaande EK-wedstrijd tegen Polen miste Gerard Moreno bij een stand van 1-1 ook al een strafschop namens Spanje (paal).

 Na een half uur was Dubravka de schlemiel bij Slowakije. Na een schot van Pablo Sarabia op de lat sloeg hij de dalende bal pardoes in eigen doel: 1-0. Vlak voor de rust verdubbelde Aymeric Laporte de marge met een bekeken kopbal: 2-0.

 Na de rust gaf Slowakije zich over. Door treffers van Sarabia, invaller Ferran Torres en Juraj Kucka (eigen doel) boekte het ontketende Spanje een klinkende zege.

 In dit artikel is informatie van ANP gebruikt. 

###

"
450;560314;Kroatië;Schotland;KRO;SCH;3;1;2021-06-22Z;2020 UEFA Europees Kampioenschap, Groepsfase;Kroatië wint ruim van Schotland en is door;"Kroatië heeft zich geplaatst voor de volgende ronde van het EK. Dat deden ze door de laatste wedstrijd in Groep D met 3-1 te winnen van Schotland. In de eerste helft scoorde Vlašić voor Kroatië en McGregor voor Schotland. In de tweede helft gaven de individuele kwaliteiten van Kroatië uiteindelijk de doorslag en wonnen ze door doelpunten van Modrić en Perišić. Omdat Engeland in de andere wedstrijd met 1-0 won van Tsjechië, eindigen de Kroaten als tweede in de poule en zijn ze door naar de achtste finales.

 'op z'n Schots'

 Schotland begon de wedstrijd zonder Billy Gilmour, die gister positief testte op corona. De 20-jarige middenvelder was nog man van de wedstrijd tegen Engeland. De Schotten leken hem echter niet te missen en vlogen er vanaf het begin 'op z'n Schots' bovenop. Dat leidde al snel tot twee mogelijkheden voor Che Adams. De spits van Southampton kreeg de bal er echter in beide instanties niet in.

 Kroatië grossierde in het begin vooral in balverlies, tot de zeventiende minuut. Ivan Perišić kopte een hoge bal goed terug op de aanstormende Nikola Vlašić, die de bal vervolgens knap achter Schotland-goalie David Marshall schoot.

 Het was daarna even tien minuten stil in het normaal zo luidruchtige Hampden Park. Op goede afstandsschot van Luca Modrić na gebeurde er even niet veel.

 In de 42ste minuut kon de ‘Tartan Army’ eindelijk weer lawaai maken. De verdediging van Kroatië kon de bal niet wegkrijgen en Callum McGregor stond op de rand van het strafschopgebied klaar om de bal met een droge schuiver binnen te schieten: 1-1. Het is het eerste doelpunt van de Schotten op dit EK.

 Tweede helft

 De 1-1 tussenstand betekende voor beide landen uitschakeling. Een scenario dat Kroatië, verliezend WK-finalist in 2018, niet aanstond. Zij zochten daarom meteen na de pauze de aanval. Kroatië-back Josko Gvardiol kreeg direct na de rust een dot van een kans, maar kon de bal niet goed controleren waardoor Marshall redding kon brengen.

 Natuurlijk wilde Schotland ook door. Zij hebben zich nog nooit geplaatst voor de knock-outfase van een eindtoernooi en wilden geschiedenis schrijven. Ook zij gingen direct in de aanval en ook zij kwamen dichtbij. Een heerlijke voorzet van de linkerkant werd bij de tweede paal net niet goed ingeschoten door de inlopende John McGinn.

 Kroatië heeft echter iets dat Schotland niet heeft: een gouden bal winnaar in het team. Uitgerekend hij maakte in de 62ste minuut een heerlijke goal. Modrić kreeg de bal op de rand van het strafschopgebied en schoot met de buitenkant van de rechterschoen de bal schitterend in de verre hoek.

 De Schotten gingen alles-of-niets spelen, maar werden niet echt gevaarlijk. Perišić besliste uiteindelijk in de 77ste minuut het duel, door een corner binnen te knikken.

###

"
451;560313;Tsjechië;Engeland;TSJ;ENG;0;1;2021-06-22Z;2020 UEFA Europees Kampioenschap, Groepsfase;Raheem 'The Dream' Sterling kopt Engeland naar groepswinst;"Engeland gaat als groepswinnaar van poule D door naar de knock-outfase van het EK2020. De Britten versloegen Tsjechië met 0-1 in de laatste wedstrijd van de groepsfase en zijn daardoor met zeven punten als eerste geplaatst voor de volgende ronde.

 Vrij weinig stond er dinsdagavond op het spel voor beide ploegen, want beide landen waren al geplaatst voor de volgende ronde. Groepswinst stond dus op het spel en op basis van de eerste helft waren het de Engelsen die dat het meest verdienden. Na twaalf minuten kwamen The Three Lions dan ook op voorsprong. Jack Grealish, die speelde in plaats van Phil Foden, kreeg op links de tijd om een voorzet te geven en vond Raheem Sterling bij de tweede paal. 'The Dream' - die zo wordt genoemd omdat hij de Engelsen aan de eerste EK-titel moet helpen - die met zijn lengte van 1.70 toch niet de grootste is, kon makkelijk raak koppen: 0-1.

 Na rust veranderde dat niet meer, waardoor Engeland - onlangs een afgekeurde goal van Jordan Henderson - groepshoofd is. Dat het slechts twee keer scoorde en geen doelpunt tegen kreeg, geeft wel de minimale prestaties van de ploeg van Gareth Southgate aan in de groepsfase. De Britten nemen het in de achtste finales op tegen de nummer twee uit de poule des doods. Door de 3-1 winst van Kroatië op Schotland is Tsjechië de nummer drie van poule D, maar gaat het door met vier punten. Tsjechië kan daardoor tegen België, Nederland of de winnaar van poule E uitkomen in de achtste finales.

###

"
452;560316;Finland;België;FIN;BEL;0;2;2021-06-21Z;2020 UEFA Europees Kampioenschap, Groepsfase;België foutloos naar achtste finale door zege op Finland;"Met een sterk gewijzigde formatie heeft België ook het laatste duel in de groepsfase van het Europees kampioenschap voetbal gewonnen. Het land versloeg Finland in Sint-Petersburg met 2-0. De Finnen hielden lang stand, maar moesten zich in de slotfase gewonnen geven. Het is voor de debutant nu afwachten of ze met 3 punten als nummer 3 in de poule nog verder mogen in het toernooi.

 Sterrentrio in de basis

 Zoals verwacht begon België met Kevin De Bruyne, Eden Hazard en Axel Witsel. De drie topspelers stonden niet eerder tijdens het toernooi in de basis, omdat ze herstellende waren van blessures.

 De Bruyne, geblesseerd geraakt in de finale van de Champions League met Manchester City, maakte met een doelpunt en een assist eerder al indruk als invaller tegen Denemarken (2-1). Witsel viel in dat duel in. Voor de middenvelder betekende dat zijn eerste speelminuten sinds begin januari, toen hij in het duel met Borussia Dortmund tegen RB Leipzig een achillespees scheurde.

 Bondscoach Roberto Martinez voerde voor het duel met Finland vergeleken met de ontmoeting met de Denen acht wijzigingen door. Alleen doelman Thibaut Courtois, verdediger Jason Denayer en spits Romelu Lukaku bleven staan.

 België duidelijk sterker

 België kreeg tegen de Finnen kans op kans, maar verzuimde aanvankelijk te scoren. Dat was ten dele ook de verdienste van doelman Lukáš Hrádecký, die vele fraaie reddingen verrichtte. De formatie van trainer Markku Kanerva kwam aan de andere kant niet zo vaak in de buurt van het Belgische doel.

 Thomas Vermaelen brak in de slotfase de ban, uitgerekend met een beetje hulp van Hrádecký. De in Japan spelende verdediger zag zijn kopbal terugkomen van de lat, waarna de doelman de bal zelf alsnog het beslissende tikje gaf. Lukaku maakte er 2-0 van, door uit de draai raak te schieten.

 In dit artikel is informatie gebruikt van ANP

###

"
453;560317;Rusland;Denemarken;RUS;DEN;1;4;2021-06-21Z;2020 UEFA Europees Kampioenschap, Groepsfase;Denemarken naar Amsterdam voor achtste finale met Wales;"Denemarken heeft zich verzekerd van een plek in de achtste finales van het EK. Na nederlagen tegen Finland (0-1) en België (1-2) won de ploeg van bondscoach Kasper Hjulmand in Kopenhagen wel van Rusland: 1-4. Denemarken, Finland en Rusland eindigden achter groepswinnaar België (negen punten) allemaal op drie punten in poule B. Op basis van het doelsaldo was de tweede plaats voor de Denen.

 In Nederland tegen Wales

 Denemarken neemt het zaterdag in de Johan Cruijff ArenA in Amsterdam op tegen Wales, dat achter Italië als tweede eindigde in groep A. België neemt het zondag in Sevilla op tegen de nummer 3 uit groep A, D, E of F.

 België foutloos naar achste finale

 De Belgen waren na overwinningen op Rusland (3-0) en Denemarken al zeker van een plek in de volgende ronde. Bondscoach Roberto Martinez voerde daarom in Sint-Petersburg tegen Finland heel wat wijzigingen door in zijn ploeg. De 'Rode Duivels' wonnen desondanks met 0-2.

 In dit artikel is informatie gebruikt van ANP

###

"
454;560315;Oekraïne;Oostenrijk;OEK;OOS;0;1;2021-06-21Z;2020 UEFA Europees Kampioenschap, Groepsfase;Oostenrijk tweede in groep C na minimale zege op Oekraïne;"Oostenrijk volgt het Nederlands elftal naar de achtste finales van het Europees kampioenschap voetbal. Het land won in Boekarest met 1-0 van Oekraïne en eindigde daardoor als nummer twee in de groep. Eerder was ook Noord-Macedonië verslagen. Oekraïne moet de komende dagen afwachten of de derde plaats met drie punten ook nog voldoende blijkt voor kwalificatie.

 Christoph Baumgartner, in de Bundesliga spelend bij Hoffenheim, was onmiskenbaar de opvallendste speler van de eerste helft. In de 21ste minuut tikte hij een voorzet binnen van de Oostenrijkse vedette David Alaba, amper een minuut nadat hij was behandeld aan een hoofdblessure.

 Of hij gezien de protocollen in dergelijke gevallen in het veld had mogen blijven staan, valt te betwijfelen. Baumgartner moest na iets meer dan een half uur alsnog aangeslagen van het veld.

 Arnautovic niet scherp bij eerste basisplaats

 Oostenrijk speelde van het begin aanvallend en kreeg tegen de zwakke Oekraïners ook meerdere kansen. Marcel Sabitzer schoot over, een kopbal van Aleksandar Dragovic miste eveneens het doel en op de valreep van de eerste helft verprutste Marko Arnautovic nog twee serieuze mogelijkheden. De oud-aanvaller van onder meer FC Twente stond voor de eerste keer in de basis dit toernooi. Het duel met Nederland had hij nog gemist door een schorsing na wangedrag in het eerste duel.

 Na de hervatting drong Oekraïne de tegenstander wel wat terug, maar tot al te veel serieuze kansen leidde dit niet. Wel schoot Roman Jaremtsjoek vlak voor tijd net voorlangs. De formatie van bondscoach Andriy Shevchenko had aan een gelijkspel genoeg gehad om zeker te zijn van de volgende fase in het toernooi.

 In dit artikel is informatie gebruikt van ANP

###

"
455;560319;Zwitserland;Turkije;ZWI;TUR;3;1;2021-06-20Z;2020 UEFA Europees Kampioenschap, Groepsfase;Zwitserland in de wachtkamer, Turkije ligt eruit;"Zwitserland moet op het EK2020 na drie wedstrijden afwachten of het verder mag gaan in het toernooi. De ploeg van bondscoach Vladimir Petkovic eindigde dankzij een zege op Turkije (3-1) als derde in groep A. Xherdan Shaqiri scoorde twee keer in Bakoe en Steven Zuber verzorgde drie assists.

 Met vier punten hebben de Zwitsers een grote kans om als één van de vier beste nummers drie door te gaan naar de achtste finales. Turkije moet na een mislukt toernooi, nul punten en slechts één keer gescoord, naar huis. Feyenoorder Orkun Kökçu kwam als invaller bij Turkije voor de eerste keer dit EK nog even in actie.

 Turkije ging furieus van start. In het openingsoffensief kreeg Kaan Ayhan een grote schietkans. Doelman Yann Sommer redde bekwaam. Hij hield na een kwartier ook Mert Müldür van scoren af. Turkije keek toen al tegen een achterstand aan. Haris Seferovic klopte in de 6e minuut doelman Ugurcan Çakir in de verre hoek nadat de Turkse verdediging de bal niet afdoende had weggewerkt.

 De Turkse afweer, die tegen Italië (0-3) en Wales (0-2) ook al zeer kwetsbaar oogde, verzuimde in de 26e minuut opnieuw goed in te grijpen. Daardoor kon Shaqiri doeltreffend uithalen (2-0). Hij was kort daarna dicht bij 3-0, maar doelman Çakir wist zijn schot nog net te pareren.

 Met de moed der wanhoop wist Turkije na de pauze het eerste doelpunt op dit EK af te dwingen. Verder dan de doeltreffende uithaal van Irfan Kahveci kwamen de Turken echter niet. Zwitserland miste een aantal grote kansen op de derde treffer voordat Shaqiri opnieuw tot scoren kwam. Ploeggenoot Granit Xhaka schoot daarna uit een vrije trap nog op de paal.

 In het artikel is informatie van ANP gebruikt. 

###

"
456;560320;Italië;Wales;ITA;WAL;1;0;2021-06-20Z;2020 UEFA Europees Kampioenschap, Groepsfase;Italië wint met veredeld B-elftal van Wales;"Italië heeft ook de derde wedstrijd van het EK gewonnen. In Rome versloegen ze Wales met 1-0. Matteo Pessina maakte de enige goal van de wedstrijd. Wales eindigde de wedstrijd met tien man omdat Ethan Ampadu een rode kaart kreeg. Italië heeft alle drie de wedstrijden in Groep A gewonnen, Wales is tweede geworden in de poule met vier punten en is ook door omdat het een beter doelsaldo heeft dan Zwitserland.

 B-ploeg Italië

 Italië-bondscoach Roberto Mancini koos met het oog op de achtste finales, voor een veredeld B-elftal. Maar liefst acht nieuwe spelers begonnen in de basis. Dat leidde ertoe dat de wedstrijd wat slordig begon. Na 24 minuten kreeg Andrea Belotti de eerste kans van de wedstrijd, maar de spits van Torino schoot voorlangs. Twee minuten later kreeg ook Wales meteen een grote kans, Chris Gunter kopte net naast uit een corner.

 Uiteindelijk was het dan toch Italië dat de openingstreffer maakte in de 39ste minuut. Een vrije trap van Marco Verratti, die tot nu toe ontbrak wegens een blessure, werd knap verlengd door Matteo Pessina. Het was de eerste goal voor de Azzuri voor de middenvelder van Atalanta.

 Overigens werd er tijdens de eerste helft nog een fraaie mijlpaal bereikt door Italië, de wereldkampioen van 2006 heeft al 1,000 minuten geen tegengoal om de oren gehad.

 In de tweede helft kreeg Wales-verdediger Ethan Ampadu dus nog een rode kaart. Hij ging boven op de voet staan van Federico Bernardeschi en mocht in de 55ste douchen. Diezelfde Bernardeschi had even daarvoor een vrije trap op de paal geschoten. Beide ploegen waren tevreden met de stand en er gebeurde vervolgens niet veel meer in Stadio Olimpico. Door de 1-0 overwinning heeft Italië alle wedstrijden gewonnen in groep A en is het als groepswinnaar door naar de achtste finales. Ook Wales is door, zij eindigen net als Zwisterland op vier punten. Omdat Wales een beter doelsaldo heeft, zijn zij zeker van de volgende ronde op het EK en Zwisterland zit voorlopig in de wachtkamer.

###

"
457;597792;FC Cincinnati;Colorado Rapids;CIN;COL;0;2;2021-06-20Z;2021 MLS, Regulier seizoen;Stams Cincinnati stelt opnieuw teleur;"FC Cincinnati heeft opnieuw een nederlaag geleden in de MLS. De ploeg van trainer Jaap Stam verloor in het eigen TQL Stadium met 0-2 van Colorado Rapids. Door die nederlaag blijft Cincinnati onderaan staan in de Eastern Conference.

 Cincinnati-doelman Kenneth Vermeer moest twee keer vissen. In de 21e minuut scoorde Rubio de 0-1 en in de 72e minuut zorgde Jonathan Lewis voor de 0-2 eindstand.

 In de afgelopen seizoenen eindigde het Nederlands getinte Cincinnati stijf onderaan de competitie en is het nog bepaald geen succesvol MLS-avontuur voor de club.

###

"
458;560322;Portugal;Duitsland;POR;DUI;2;4;2021-06-19Z;2020 UEFA Europees Kampioenschap, Groepsfase;Duitsland in spektakel langs Portugal: 4-2;"In een sensationeel duel in de groepsfase van het EK2020 heeft Duitsland in München gewonnen van Portugal, 4-2. De formatie van bondscoach Joachim Löw is daarmee helemaal terug in de race, na de eerdere nederlaag tegen Frankrijk (0-1). De Duitsers spelen in de groepsfase nog tegen Hongarije, Portugal (ook drie punten) heeft nog de topper tegen de wereldkampioen op het programma staan.

 De Duitsers gingen vanaf het begin massaal ten aanval, met drie man voorin (Kai Havertz, Serge Gnabry, Thomas Müller) en met de zeer offensief ingestelde Joshua Kimmich en Robin Gosens op de flanken. Portugal, de Europees kampioen, leek te worden overlopen. Een treffer van Gosens werd echter afgekeurd wegens buitenspel van Gnabry en een schot van Havertz werd gestopt door doelman Rui Patrício.

 En dus viel het openingsdoelpunt aan de andere kant, na een fraai uitgevoerde uitval. Bernardo Silva verzorgde de opening, Diogo Jota controleerde, Cristiano Ronaldo rondde af. Voor het fenomeen van Juventus was het alweer zijn derde treffer op dit toernooi.

 De Duitsers leken in het geheel niet aangeslagen, wat volgde uit een zwaar offensief waren twee eigen doelpunten van de Portugezen. Rúben Dias en Raphaël Guerreiro waren de 'schutters', beiden in een wanhoopspoging om een Duitse treffer te voorkomen. De formatie van Löw drukte door en liep via doelpunten van Havertz en Gosens verder uit.

 Daarmee was het nog niet gedaan. Jota maakte de 4-2, na een assist van Ronaldo. Vervolgens knalde Renato Sanches de bal op de paal, ver buiten bereik van doelman Manuel Neuer. De wedstrijd draaide niet nog een keer om.

 Frankrijk leidt in de groep met vier punten, Hongarije heeft er 1. Die twee landen stonden zaterdagmiddag al tegenover elkaar en dat duel eindigde verrassend in 1-1.

 In dit artikel is informatie van ANP gebruikt. 

###

"
459;560321;Hongarije;Frankrijk;HON;FRA;1;1;2021-06-19Z;2020 UEFA Europees Kampioenschap, Groepsfase;Hongarije houdt wereldkampioen Frankrijk op 1-1;"Hongarije heeft op het EK voor een verrassing gezorgd door wereldkampioen Frankrijk in de tweede groepswedstrijd op 1-1 te houden. De Fransen, die het toernooi waren begonnen met een zege op Duitsland, lieten in het warme Boedapest de kans liggen om zich al te verzekeren van een plek in de knock-outfase. De ploeg van bondscoach Didier Deschamps wist ondanks een handvol grote kansen het surplus aan kwaliteit niet tot uiting te brengen in de score.

 Hongarije hield titelverdediger Portugal dinsdag ook al lang in bedwang, maar ging in de slotfase alsnog met 3-0 onderuit. De Hongaren maken in de bijzonder zware groep C met 1 punt zowaar nog kans op een vervolg in het toernooi.

 Ondanks alle aanvallende kwaliteiten had Frankrijk opnieuw veel moeite om tot scoren te komen. Vier dagen eerder in München had de ploeg van Deschamps een eigen doelpunt van Mats Hummels nodig om te winnen (0-1). Kansen kregen de Fransen genoeg in de volgepakte Puskás Aréna, waar ruim 50.000 Hongaarse voetbalfans zaten. Karim Benzema, Kylian Mbappé en Antoine Griezmann kregen de bal echter maar niet langs de uitblinkende doelman Péter Gulácsi.

 In de blessuretijd van de eerste helft viel het doelpunt aan de andere kant. Vleugelverdediger Attila Fiola zorgde voor enorme feestvreugde in Boedapest door na een combinatie met spits Roland Sallai het gastland op voorsprong te zetten: 1-0.

 Met aanvaller Ousmane Dembélé voor middenvelder Adrien Rabiot ging Frankrijk na rust op jacht naar de gelijkmaker. Die kwam er in de 66e minuut via Griezmann, na een actie van Mbappé. Diens voorzet werd door de Hongaarse verdediger Willi Orbán precies voor de voeten van Griezmann getikt, die de 1-1 kon binnenschieten. Afgezien van een schot van Mbappé op de vuisten van Gulácsi was Frankrijk in de slotfase niet echt gevaarlijk meer.

 In dit artikel is informatie van ANP gebruikt.

###

"
461;560325;Zweden;Slowakije;ZWE;SLW;1;0;2021-06-18Z;2020 UEFA Europees Kampioenschap, Groepsfase;Forsberg schiet Zweden langs Slowakije;"Zweden mag op het EK 2020 volop dromen van een plaats in de achtste finales. Na de 0-0 tegen Spanje behaalde de Scandinavische formatie in Sint-Petersburg een verdiende zege op Slowakije: 1-0. Emil Forsberg benutte in de 77e minuut een strafschop en beloonde daarmee Zweden voor een sterke fase in een overwegend teleurstellende wedstrijd.

 Slowakije, dat Polen in de eerste groepswedstrijd met 2-1 de baas bleef, hield vanaf het begin veel spelers achter de bal. Zweden moest het spel maken, maar slaagde er niet in om de twee spitsen Marcus Berg en Alexander Isak in stelling te brengen. Ook het behoudende Slowakije wist amper iets te creëren. Daardoor verliep de eerste helft zonder veel opwinding.

 Ook in het eerste kwartier na de rust gebeurde er amper iets. In het laatste halfuur gooide Zweden eindelijk de schroom van zich af en meteen ontstonden legio kansen. Met name Isak was een paar keer dicht bij de openingstreffer. Eerst schoot de oud-aanvaller van Willem II via een tegenstander net naast, daarna eindigde een kopbal van hem op het dak van het Slowaakse doel.

 In de 71e minuut speelde Isak zichzelf met een mooie solo vrij. Doelman Martin Dubravka keerde het schot van de Zweedse spits bekwaam. Eerder had de Slowaakse keeper ook al een kopbal van Ludwig Augustinsson fraai gepareerd.

 Een kwartier voor tijd ging Dubravka in de fout. Hij vloerde invaller Robin Quaison waarna Forsberg de strafschop benutte: 1-0. Daarna moest Slowakije de verdedigende stellingen wel verlaten, maar ook het slotoffensief stelde weinig voor.

 In dit artikel is informatie van ANP gebruikt. 

###

"
462;560329;Oekraïne;Noord-Macedonië;OEK;MAC;2;1;2021-06-17Z;2020 UEFA Europees Kampioenschap, Groepsfase;Oekraïne boekt nipte maar belangrijke zege op Noord-Macedonië;"De kansen van Oekraïne om zich te plaatsen voor de volgende fase van het Europees kampioenschap zijn toegenomen. Enkele dagen na de nederlaag tegen Oranje won het elftal van bondscoach Andrei Sjevtsjenko in Boekarest moeizaam van Noord-Macedonië, 2-1. Een overwinning in het laatste groepsduel tegen Oostenrijk is nu vrijwel zeker voldoende.

 Halverwege leidde Oekraïne met 2-0. Andri Jarmolenko opende de score in de 29e minuut. De spits van West Ham deed dat nadat Oleksandr Karavajev de bal na een hoekschop fraai met de hak verlengde. Roman Jaremtsjoek maakte amper 5 minuten later de 2-0. De speler van AA Gent rondde beheerst af na een pass van Jarmolenko. Beide spelers scoorden eerder ook tegen Oranje.

 Dankzij Goran Pandev werd het kort na de hervatting weer een wedstrijd. De routinier en volksheld slaagde er in na een kleine overtreding tegen hem een strafschop te versieren. Ezgjan Alioski lukte het in eerste instantie niet de bal vanaf 11 meter achter doelman Georgi Boesjtsjan te krijgen, maar de speler van Leeds United schoot in de rebound alsnog raak.

 Oekraïne kreeg het daarna bij vlagen moeilijk. In de slotfase bracht zelfs een door de VAR wegens hands toegekende strafschop geen uitkomst. Nu was het de beurt aan Ruslan Malinovski om een penalty te missen. Zijn inzet werd door Stole Dimitrievski gekeerd. In de laatste minuten wisten de Macedoniërs de tweede nederlaag op rij echter niet meer af te wenden.

 In dit artikel is informatie van ANP gebruikt.

###

"
464;560336;Spanje;Zweden;SPA;ZWE;0;0;2021-06-14Z;2020 UEFA Europees Kampioenschap, Groepsfase;Zweden houdt Spanje van scoren af;"Spanje en Zweden zijn het EK begonnen met een doelpuntloos gelijkspel (0-0). In een warm Sevilla probeerden de Spanjaarden van bondscoach Luis Enrique alles om tot scoren te komen, maar het lukte niet.

 Spanje en Zweden kenden beide een rommelige aanloop naar het EK met coronabesmettingen binnen het team. Spanje begon met Jordi Alba als aanvoerder, omdat Sergio Busquets nog altijd niet inzetbaar is na een positieve test. De Spaanse bondscoach gaf Pedri een basisplaats, waarmee het Barcelona-talent de jongste speler ooit voor Spanje op een groot toernooi is geworden.

 In Estadio La Cartuja in Sevilla dicteerde de thuisploeg de wedstrijd. De Spanjaarden tikten de bal rond en zochten naar gaten in de Zweedse defensie. Het leverde in de eerste helft een grote kopkans voor Dani Olmo op en enkele kleinere kansen voor Koke. Álvaro Morata zag een schot net naast gaan.

 Spanje kwam echter heel goed weg toen de Zweden in een zeldzame aanval in het strafschopgebied kwamen. Alexander Isak zag zijn schot via de voet van verdediger Marcos Llorente op de paal en in de handen van doelman Unai Simón belanden.

 Ook in de tweede helft kreeg Zweden zo'n eenmalige kans. Isak gaf voor op Marcus Berg, maar die werkte de bal naast het doel. Vrijwel de rest van de tijd had Spanje de bal, probeerde kansen te creëren en belegerde in de slotfase het doel van Robin Olsen, maar de Zweden van bondscoach Janne Andersson hielden stand. Olsen redde in de laatste minuten knap op inzetten van invallers Gerard Moreno en Pablo Sarabia.

 In dit artikel is informatie van ANP gebruikt.

###

"
468;560341;Denemarken;Finland;DEN;FIN;0;1;2021-06-12Z;2020 UEFA Europees Kampioenschap, Groepsfase;Finland verslaat Denemarken in emotioneel duel;"Denemarken heeft op het EK op een emotionele avond in Kopenhagen met 1-0 van Finland verloren. De wedstrijd tussen de twee Noord-Europese landen in groep B werd overschaduwd door het plots neervallen van de Deen Christian Eriksen.

 Vlak voor rust ging Eriksen zonder dat daar aanleiding voor was naar de grond. Het spel werd direct stilgelegd en spelers gebaarden dat de verzorgers zo snel mogelijk het veld in moesten komen. Al snel kregen de verzorgers versterking van medisch personeel, dat Eriksen op het veld reanimeerde.

 Kort na het voorval werd het stil in voetbalstadion Parken. Na ruim tien minuten werd Eriksen per brancard, die met witte doeken omringd was, van het veld gedragen. Aangedaan zochten beide landen de kleedkamers op.

 Ruim een uur na het ongeluk kwam het nieuws dat de wedstrijd toch zou worden uitgespeeld. Deense media beweerden dat de Deense selectie had gesproken met Eriksen. De UEFA en Deense voetbalbond meldden al dat de toestand van de middenvelder stabiel was.

 De Finse aanvaller Joel Pohjanpalo maakte na een uur het enige doelpunt van de avond. Hij kopte raak op aangeven van Jere Uronen. Een kwartier voor tijd misten de Denen een penalty via Pierre-Emile Højbjerg.

###

"
469;560344;Turkije;Italië;TUR;ITA;0;3;2021-06-11Z;2020 UEFA Europees Kampioenschap, Groepsfase;Italië opent EK in stijl met royale zege op Turkije;"Italië is het EK begonnen met een royale 0-3 zege op Turkije. In de eerste helft vielen er geen doelpunten, maar toen de ban in de tweede helft eenmaal was gebroken liepen de Italianen ver weg bij de Turken. Italië doet dus gelijk goede zaken in groep A, waarin Zwitserland en Wales de andere tegenstanders zijn.

 Na de openingsceremonie en volksliederen ging het EK dan eindelijk weer van start. Door de coronacrisis 364 dagen later dan de oorspronkelijke begindatum van het toernooi. Het EK werd officieel in gang gezet door het eerste fluitsignaal van scheidsrechter Danny Makkelie.

 De 16.000 toeschouwers in Stadio Olimpico moesten achttien minuten wachten op de eerste grote kans. Lorenzo Insigne kreeg een vrije schietkans, maar zijn vizier stond nog niet op scherp waardoor de bal ruim naast het doel vloog. Nog geen vijf minuten later leek Italië echt op voorsprong te komen door een goede kopbal van Giorgio Chiellini, maar Ugurcan Cakir tikte de bal knap over de lat. Ondanks dat Italië bleef aandringen, gingen de landen met een 0-0 stand de rust in. De Italianen zochten niet gelijk de kleedkamers op, want eerst haalden ze verhaal bij Makkelie. Kort voor rust belandde de bal namelijk in het strafschopgebied op een Turkse hand, maar daar werd geen penalty voor gegeven door de Nederlandse scheidsrechter.

 Turkije leek goed uit de kleedkamer te komen, want in de 52ste minuut nam het voor het eerst Gianluigi Donnarumma onder vuur. Italië schrok hier niet van. Nog geen minuut later bereikte Domenico Berardi de achterlijn en zag hij zijn voorzet via Merih Demiral binnen vallen. De onfortuinlijke Turkse verdediger was hierdoor verantwoordelijk voor de eerste goal op dit EK. Hij hielp Italië op een 0-1 voorsprong. De Italianen roken bloed en Immobile schoot zijn team in de 66ste minuut vanuit de rebound naar een 0-2 voorsprong. De echte beslissing viel in de 79ste minuut. Insigne wist toch nog het net te vinden en hielp zijn team daarmee naar een 0-3 overwinning.

 Geen minuten voor Kökcü

 Orkun Kökcü maakt deel uit van de Turkse selectie, maar er was geen rol voor hem weggelegd in de openingswedstrijd. De middenvelder van Feyenoord maakte in de voorbereiding op het EK wel in elke wedstrijd minuten. Oud-Spartaan Halil Dervisoglu viel nog wel in bij de Turkse ploeg. Hij kreeg een kwartier van bondscoach Senol Günes.

 Landen starten hetzelfde als in 2016

 Italië opent het EK goed met deze overwinning, net als in 2016. Toen versloeg het België met 0-2 in de eerste wedstrijd. De Italianen wonnen de groep met zes punten, waardoor de knock-outfase een feit was. Ze schopten het uiteindelijk tot de kwartfinale waarin ze via strafschoppen werden uitgeschakeld door Duitsland. Turkije start wederom met een nederlaag. Dit was namelijk ook het geval op het vorige EK. Toen kwam het land niet verder dan de groepsfase, want Kroatië en Spanje bleken te sterk.

 De beurt aan Wales en Zwitserland

 Zaterdag komen de andere twee landen uit poule A in actie. Wales en Zwitserland nemen het dan om 15.00 uur tegen elkaar op in Bakoe.

 In de avond is het tijd voor groep B. Oftewel, de poule van de Belgen. België speelt om 21.00 uur in en tegen Rusland. Eerder op de avond (18.00 uur) openen de Denen hun toernooi in eigen land tegen Finland.

###

"
472;601568;ADO Den Haag Vrouwen;PSV Vrouwen;ADO;PSV;0;1;2021-06-05Z;2020 KNVB Beker Vrouwen, Finale;Smits en Van Veenendaal leiden PSV Vrouwen naar eerste prijs uit de clubhistorie;"PSV Vrouwen heeft voor het eerst in de clubhistorie een prijs gewonnen. In de bekerfinale was de ploeg van Rick de Rooij te sterk voor ADO Den Haag Vrouwen. Joëlle Smits maakte in Almere onder het toeziend oog van 800 toeschouwers het enige doelpunt. PSV-keeper Sari van Veenendaal had met een gestopte penalty ook een flink aandeel in de winst van de TOTO KNVB Beker.

 ADO, dat in speciale shirts het veld op als steunbetuiging voor de zwaar geblesseerde Shanique Dessing, had goed geluisterd naar trainer Sjaak Polak. De oud-prof wilde dat zijn ploeg met lef speelde en dat lukte in het eerste half uur. ADO drong het meeste aan en kreeg ook de allerbeste kans van de eerste helft.

 Bijzondere handsbal
PSV’er Janou Levels veroorzaakte namelijk een penalty door te appelleren voor een handsbal maar de bal vervolgens op de eigen hand te krijgen. ADO-captain Gwyneth Hendriks zal zich nog wel even achter haar oren krabben, want Sari van Veenendaal pakte haar penalty. De PSV-keeper, die afgelopen seizoen geen heldenrol kon vertolken, was in de tweede hellft ook belangrijk met een redding op een goed ingeschoten redding op diezelfde Hendriks.

 In de eerste helft had Oranje-international Joëlle Smits PSV op 1-0 gezet. De aanvaller, die komend seizoen een toptransfer naar Wolfsburg maakt, zette de aanval zelf op en kopte knap raak. Het is voor de 21-jarige Smits, die in de Pure Energie Eredivisie Vrouwen al 23 doelpunten maakte, een mooie bekroning van haar succesvolle periode in Eindhoven voordat ze naar Duitsland gaat.

 PSV-captain Mandy van den Berg na de bekerfinale ADO Den Haag - PSV.

###

"
473;590549;Nederland;Duitsland O21;NED;GER;1;2;2021-06-03Z;2021 UEFA EK Onder 21, Halve Finales;Droom Jong Oranje spat uiteen, Duitsland veel te sterk in halve finale;"Na de stunt van Jong Oranje tegen de torenhoge titelfavoriet Jong Frankrijk in de kwartfinale van het EK, liep de Oranjekoorts in Nederland nog voor het grote Europees Kampioenschap hoog op. Maar in de halve finale had Jong Duitsland nog geen tien minuten nodig om de zeepbel door te prikken. Het werd uiteindelijk 2-1 voor de Duitsers.

 Bondscoach Erwin van de Looi koos voor dezelfde 11 namen als tegen Frankrijk. Dus met Perr Schuurs (die wat last had van een blaar) en Tyrell Malacia (pijntje). Maar waar Jong Oranje in de kwartfinale naar voren trok, nu niets van dat alles. De Duitsers overrompelden het jonge Nederlands elftal. Een ongekende bliksemstart. Precies 29 seconden had de Mini Mannschaft nodig om de voorsprong te pakken, na een beeldschone aanval, dat wel. Met 1x raken staken de jonge Duitsers in no time het veld over. De voorzet met buitenkantje voet van Lukas Nmecha was heerlijk en op maat bovendien. Florian Wirtz hoefde alleen maar zijn dure voet ertegenaan te zetten.

 Wirtz, ooit 't oogappeltje van Peter Bosz, geldt als de nieuwe Havertz, over dure voeten gesproken. Beide opgeklommen in de jeugdopleiding van Leverkusen. En ook deze Wirtz kan voetballen. Dat bewees hij 7 minuten later opnieuw. Hij zette Sven Botman, die het heel moeilijk had, te kijk. En schoot uit de draai de 2-0 binnen. Een enorme dreun voor Jong Oranje, dat tegen de Fransen nog zoveel zelfvertrouwen had getankt. Binnen de 20 minuten had ’t al 3-0, schluss en vorbei kunnen zijn toen Mërgim Berisha een vrije trap op de paal knalde. Na een half uur had ook Wirtz opnieuw toe kunnen slaan. Nu lag Justin Bijlow in de weg. Tussendoor noteerde we ’t eerste kansje voor ons. Justin Kluivert schoot precies op doelman Finn Dahmen.

 In de tweede helft leek het een herhaling van zetten. Opnieuw was het Berisha, de spits van Red Bull Salzburg, die Jong Oranje in leven hield. Na een uurtje loste hij een verwoestend schot, waarna de bal naast Bijlow op de paal knalde. Secondes later kopte hij op de andere paal. Het was wachten op de genadeklap. Maar die bleef uit.

 En zo was Jong Oranje in de 67ste miuut ineens terug in de wedstrijd, toen de bal na een vrije trap uit het niets voor de voeten van Schuurs belandde. De verdediger, een van de betere bij Jong Oranje, schoot pardoes binnen, 1-2. Een toevalstreffer en de hoop terug in de Oranje harten. Zou het dan toch? De huiskamers sprongen al op toen Boadu de 2-2 maakte en voor een geweldige ontsnapping zorgde. Maar… Buitenspel. Dus is de droom voorbij. Jong Oranje sneuvelt op de drempel van de finale, na die vroeg Duitse dreun.

###

"
474;600284;Nederland;Schotland;NED;SCH;2;2;2021-06-02Z;2021 International Friendly;Memphis voorkomt nederlaag van kleurloos Oranje tegen Schotland;"Het Nederlands elftal heeft de oefenwedstrijd tegen Schotland teleurstellend gelijkgespeeld. In een duel waarin verwacht werd dat Nederland zelfvertouwen zou tanken richting het EK, gebeurde echter het tegenovergestelde. Memphis Depay voorkwam met twee goals een nederlaag tegen de Schotten.

 De Boer koos voor een 5-3-2 systeem tegen het door corona geplaagde Schotland dat zeven spelers moest missen. Oranje-debutant Jurriën Timber en Wout Weghorst stonden voor het eerst in de basis bij het Nederlands elftal. Al na tien minuten moest Tim Krul een tegentreffer incasseren. Jack Hendry profiteerde van het balverlies van Depay en weifelend optreden van Marten de Roon.

 Depay stelde orde op zaken want op aangeven van aanvoerder Georginio Wijnaldum maakte hij in de 19e minuut gelijk na een mooie volley: 1-1. De aanvaller staat nu op 24 goals voor Oranje, net zoveel als Dirk Kuijt en Marco van Basten. Na een half uur kregen Wijndaldum en Frenkie de Jong rust en werden vervangen door Ryan Gravenberch en Davy Klaassen.

 Tik voor Oranje
Na een gezapige eerste helft ging Oranje, dat veel meer balbezit had, na rust op zoek naar de voorsprong. Echter waren het de Schotten die voor de tweede keer in Portugal voorkwamen. Uit een counter legde Liverpool-back Andy Robertson de bal goed klaar voor de net ingevallen Kevin Nisbet. De aanvaller van Hibernian faalde niet van dichtbij. Invaller Patrick van Aanholt kreeg tien minuten voor tijd nog een goede kans op de gelijkmaker.

 Jubileumtreffer Memphis
Toch kwam er nog een gelijkspel. Memphis Depay, die het al een paar keer probeerde vanuit een vrije trap, schoot in de slotfase een vrije trap feilloos binnen. Het was de 25ste interlandgoal voor de reserve-aanvoerder van Oranje. Hier had hij 63 caps voor nodig.

 Jan Joost van Gangelen en Hans Kraay Jr. nemen de rol van Memphis Depay door in ESPN Vandaag.

 Virgil van Dijk en Louis van Gaal waren als toeschouwers aanwezig in het Estádio Algarve. Van Dijk, die niet op tijd fit is voor het EK, viert vakantie in Portugal. Oud-bondscoach Van Gaal heeft een huis in dat land.

 Programma Oranje
Oranje oefent komende zondag nog tegen Georgië. Dan zullen Nathan Aké en Daley Blind ook weer bij zijn. Op 13 juni start Nederland het EK met een thuiswedstrijd tegen Oekraïne in de Johan Cruijff ArenA. Daarna volgen groepsduels met Oostenrijk (17 juni) en Noord-Macedonië (21 juni).

###

"
475;600566;Noord-Macedonië;Slovenië;MAC;SVN;1;1;2021-06-01Z;2021 International Friendly;Noord-Macedonië speelt gelijk in oefenduel met Slovenië;"Noord-Macedonië, een van de tegenstanders van Oranje tijdens de groepsfase van het EK, heeft in een oefeninterland niet kunnen winnen van Slovenië. Het duel waar de thuisploeg gemengde gevoelens aan over zal houden eindigde in Skopje in 1-1.

 Bondscoach Igor Angelovski liet zijn sterspelers Eljif Elmas en Goran Pandev. Elmas, speler van Napoli, opende de score in de tweede helft. De 37-jarige Pandev werd in de 70ste minuut gewisseld.

 De defensie van Noord-Macedonië hield knap stand tegen de Slovenië, waar Josip Ilicic in de spits stond. In de absolute slotfase ging het echter toch mis voor de Oranje-tegenstander Domen Crnigoj van het gepromoveerde Venezia diep in blessueretijd alsnog gelijk in Skopje.

 Noord-Macedonië laatste groepsduel Oranje
Noord-Macedonië oefent voor het EK nog tegen Kazachstan, waarna het land op het EK tegen Oostenrijk begint. Oranje opent het EK op 13 juni met een thuiswedstrijd tegen Oekraïne in de Johan Cruijff ArenA. Daarna volgen groepsduels met Oostenrijk (17 juni) en Noord-Macedonië (21 juni).

###

"
476;600626;Manchester City;Chelsea;MNC;CHE;0;1;;2020-21 UEFA Champions League, Finale;Havertz bezorgt subliem Chelsea de Champions League;
477;602843;Holstein Kiel;1. FC Köln;KIE;KOE;1;5;;2020-21 German Bundesliga Promotion/Relegation Playoffs;Bliksemstart houdt 1. FC Köln in de Bundesliga;
478;602343;Villarreal;Manchester United;VIL;MAN;1;1;;2020-21 UEFA Europa League, Finale;Villarreal wint na 22 strafschoppen de Europa League;
479;597772;D.C. United;Philadelphia Union;DC;PHI;0;1;;2021 MLS, Regulier seizoen;Monteiro geeft mooie assist bij Union;
480;602813;NAC Breda;N.E.C.;NAC;N.E.C.;1;2;;2020-21 Eredivisie Promotie/Degradatie, Finale;N.E.C. na thriller terug in Eredivisie;
481;599750;FC Twente Vrouwen;ADO Den Haag Vrouwen;TWE;ADO;1;0;;2020-21 Vrouwen Eredivisie, Playoffs (Championship + Relegation Rounds);FC Twente vrouwen landskampioen na winst op ADO;
482;597764;Orlando City SC;Toronto FC;ORL;TOR;1;0;;2021 MLS, Regulier seizoen;Van der Water belangrijk voor Orlando City;
483;581825;Real Valladolid;Atletico Madrid;VLL;ATM;1;2;;2020-2021 LaLiga;Atlético Madrid voor elfde keer kampioen van Spanje;
484;602754;FC Emmen;NAC Breda;EMM;NAC;1;1;;2020-21 Eredivisie Promotie/Degradatie, Halve Finales;FC Emmen gedegradeerd na nederlaag tegen NAC;
485;602755;N.E.C.;Roda JC Kerkrade;N.E.C.;RJC;3;0;;2020-21 Eredivisie Promotie/Degradatie, Halve Finales;N.E.C. mag blijven dromen van Eredivisie;
486;594857;Atalanta;Juventus;ATA;JUV;1;2;;2020-21 Coppa Italia, Finale;De Ligt wint Coppa Italia met Juve;
487;602688;De Graafschap;Roda JC Kerkrade;GRA;RJC;2;3;;2020-21 Eredivisie Promotie/Degradatie, Kwartfinales;Rampweek De Graafschap compleet, Roda JC wint en is door;
488;602687;Almere City FC;N.E.C.;ALM;N.E.C.;0;4;;2020-21 Eredivisie Promotie/Degradatie, Kwartfinales;Doeltreffend N.E.C. kegelt Almere City uit de playoffs;
489;576841;SC Freiburg;Bayern München;SCF;MUN;2;2;;2020-21 German Bundesliga;Lewandowski evenaart Gerd Müller-record met 40e treffer;
490;602689;NAC Breda;FC Volendam;NAC;VOL;4;1;;2020-21 Eredivisie Promotie/Degradatie, Kwartfinales;NAC walst in play-offs over Volendam heen;
491;576820;Schalke 04;Hertha BSC;S04;BSC;1;2;;2020-21 German Bundesliga;Schalke verliest met Huntelaar van Hertha;
492;581845;Levante;Barcelona;LEV;BAR;3;3;;2020-2021 LaLiga;Barça verspeelt bij Levante punten in titelstrijd, Koeman kritisch;
493;576828;Eintracht Frankfurt;FSV Mainz 05;SGE;M05;1;1;;2020-21 German Bundesliga;Frankfurt verspeelt vierde plaats met gelijkspel in derby;
494;576827;Bayern München;Borussia Mönchengladbach;MUN;BMG;6;0;;2020-21 German Bundesliga;Bayern viert landstitel met ruime zege op Gladbach;
495;576829;Borussia Dortmund;RB Leipzig;DOR;RBL;3;2;;2020-21 German Bundesliga;Dortmund klopt Leipzig en maakt Bayern kampioen;
496;600804;Arsenal;Villarreal;ARS;VIL;0;0;;2020-21 UEFA Europa League, Halve Finales;Eerste Europese finale voor Villarreal, Manchester United tegenstander in eindstrijd;
497;576814;Hertha BSC;SC Freiburg;BSC;SCF;3;0;;2020-21 German Bundesliga;Hertha zet stap richting handhaving;
498;600628;Chelsea;Real Madrid;CHE;RMA;2;0;;2020-21 UEFA Champions League, Halve Finales;Chelsea tweede Engelse team in finale Champions League;
499;600627;Manchester City;Paris Saint-Germain;MNC;PSG;2;0;;2020-21 UEFA Champions League, Halve Finales;Manchester City verslaat opnieuw PSG en bereikt voor het eerst de CL-finale;
500;576896;Holstein Kiel;SV Sandhausen;KIE;SVS;2;0;;2020-21 German 2. Bundesliga;Holstein Kiel in Tweede Bundesliga na overwinning op Sandhausen dichter bij promotie;
501;574259;N.E.C.;NAC Breda;N.E.C.;NAC;0;2;;2020-21 Keuken Kampioen Divisie;NAC mede dankzij vrije trap Van Hooijdonk langs N.E.C.;
502;576802;FSV Mainz 05;Hertha BSC;M05;BSC;1;1;;2020-21 German Bundesliga;Hertha BSC speelt gelijk tegen Mainz na quarantaine-break;
503;581866;Valencia;Barcelona;VAL;BAR;2;3;;2020-2021 LaLiga;Barcelona houdt zicht op titel na zege op Valencia;
504;574271;Go Ahead Eagles;Helmond Sport;GAE;HEL;5;1;;2020-21 Keuken Kampioen Divisie;Eagles vieren honderdjarig bestaan met zege;
505;599738;FC Twente Vrouwen;PSV Vrouwen;TWE;PSV;2;1;;2020-21 Vrouwen Eredivisie, Playoffs (Championship + Relegation Rounds);FC Twente komt terug van achterstand en verslaat PSV;
506;596498;Borussia Dortmund;Holstein Kiel;DOR;KIE;5;0;;2020-21 German DFB Pokal, Halve Finales;Borussia Dortmund met speels gemak naar Duitse bekerfinale;
507;596499;Werder Bremen;RB Leipzig;SVW;RBL;1;2;2021-04-30Z;2020-21 German DFB Pokal, Halve Finales;RB Leipzig naar bekerfinale na zege in verlenging op Bremen;"RB Leizpig heeft de finale van het Duitse bekertoernooi bereikt. De nummer 2 uit de Bundesliga van vertrekkend coach Julian Nagelsmann versloeg in een spannende halve finale Werder Bremen met een laat doelpunt in de verlenging: 1-2. Emil Forsberg zorgde voor het winnende doelpunt.

 Na ruim 90 minuten stond het 0-0 en moest er worden verlengd. Leipzig had het overwicht gehad in Bremen, maar doelpunten waren uitgebleven. Christopher Nkunku raakte in de tweede helft de paal en er waren in de slotfase kansen voor Yussuf Poulsen en Dani Olmo. Bremen dacht in de eerste helft een strafschop te krijgen, maar nadat de scheidsrechter op aandringen van de VAR de beelden had bekeken, herriep hij de beslissing.

 Al vroeg in de verlenging zette invaller Hwang Hee-Chan Leipzig dan eindelijk op voorsprong na een goede aanval. Maar vlak voor het einde van de eerste verlenging trok Leonardo Bittencourt de stand weer gelijk. Hij liep door na knullig uitverdedigen van Dayot Upamecano, omspeelde doelman Péter Gulácsi en schoot in het lege doel. Waar Bremen zich opmaakte voor de strafschoppen, besliste Forsberg op aangeven van Hwang het duel in de 121e minuut met een fraaie volley.

 De andere halve finale gaat zaterdag tussen Borussia Dortmund en Holstein Kiel.

###

"
508;574273;Almere City FC;Jong Ajax;ALM;JAJ;1;0;2021-04-30Z;2020-21 Keuken Kampioen Divisie;Almere City houdt zicht op plaats twee met zege op Jong Ajax;"Almere City FC - Jong Ajax 1-0

 Almere City won de thuiswedstrijd tegen Jong Ajax  met dank aan een treffer van John Yeboah. Brian Brobbey miste een strafschop voor Jong Ajax. De spits schoot zo hoog over dat de bal het stadion uitging. De club uit Almere verkleinde de achterstand op het als tweede geklasseerde De Graafschap tot 4 punten, met nog twee speelronden voor de boeg. Go Ahead Eagles komt zondag in punten gelijk met Almere City als het in eigen stadion Helmond Sport verslaat. De Graafschap verzekert zich volgende week alsnog van promotie naar Eredivisie als het Jong Ajax verslaat. De club sluit de reguliere competitie over anderhalve week af met een thuiswedstrijd tegen Helmond Sport.

 MVV Maastricht - FC Volendam 2-2

 Martijn Kaars leek met twee treffers in de eerste helft Volendam definitief naar de play-offs te loodsen maar door een treffer van Blummel en een rake MVV-penalty in de extra tijd is Volendam nog niet zeker van het toetje.

 Roda JC - Jong AZ 0-1

 Een week na de 7-0 afstraffing tegen FC Den Bosch verliest Roda JC wederom en is het play-off ticket nog niet binnen. Yusuf Barasi was de matchwinnaar met zijn goal in de 72ste minuut.

 TOP Oss - Jong FC Utrecht 0-4

 TOP Oss verzuimt een stap richting de vierde periode-titel te zetten. Jeredy Hilterman (2), Oussamae Alou en Aurelio Oehlers maakten de doelpunten.

 Telstar - Jong PSV 2-2

 Frank Korpershoek scoort nooit maar in waarschijnlijk zijn laatste wedstrijd met publiek op de tribunes was het raak. De aanvoerder die na dit seizoen stopt maakt in zijn 384e wedstrijd voor Telstar zijn veertiende doelpunt. Glynor Plet, Nigel Thomas en Emmanuel Matuta in blessuretijd maakten de andere doelpunten. Jong PSV werd geleid door Ernest Faber omdat Peter Uneken door corona is geveld. Maar liefst 12 spelers zitten net als de trainer in quarantaine waardoor PSV met een geimproviseerd geimproviseerd elftal aantrad in Velsen.

 Excelsior - FC Dordrecht 3-0

 Dankzij twee treffers van Omarsson en eentje van Niemeijer houdt Excelsior in theorie kans op plaats 8 en daarmee deelname aan de play-offs. De achterstand op nummer 7 Roda JC is zes punten met nog twee wedstrijden te gaan. En dan moet er ook nog aan het doelsaldo gewerkt worden,

 FC Eindhoven - FC Den Bosch 1-0

 Joey Sleegers gaf de 300 aanwezige toeschouwers in de 92e minuut iets om over te juichen.

###

"
509;574263;SC Cambuur Leeuwarden;De Graafschap;CAM;GRA;1;1;2021-04-30Z;2020-21 Keuken Kampioen Divisie;De Graafschap laat twee punten liggen in strijd om plek twee;"Een erehaag van de nummer twee, een gouden kampioensschild en publiek op de banken. Voor SC Cambuur lijkt het feestje van de kampioen niet op te kunnen. Toen De Graafschap vrijdagavond op bezoek kwam, stond er uiteindelijk een 1-1 op het bord, waarmee Cambuur meer winnaar is dan de uitploeg.

 De Superboeren hadden het initiatief in de eerste helft. De Graafschap moet in de laatste drie wedstrijden vier punten verzamelen om als eerste nummer twee op het tweede Nederlandse niveau direct te promoveren naar de Eredivisie en wil in Leeuwarden meteen goed beginnen. Het balbezit pakte uiteindelijk ook uit in de openingstreffer. Uit een corner van Daryl van Mieghem zette Ted van de Pavert zijn hoofd tegen de bal en ging deze via Michael Breij het Cambuur-doel in: 0-1.

 Doelpunt Korte

 Veel bracht Cambuur daar niet tegenover. Topscorer Robert Mühren probeerde het eenmaal van afstand, maar zag De Graafschap-doelman Rody de Boer daar in twee instanties redding op brengen. De bal kwam vervolgens steeds meer in het bezit van de ploeg van Henk de Jong. Na rust zorgde dat terwijl de klok het uur aantikte voor de gelijkmaker. Uit een mooie aanval speelde Issa Kallon medeaanvaller Giovanni Korte vrij, die met een harde uithaal zorgde voor de 1-1.

 Voor Jasper van Heertum kwam er niet veel later een enorme kans om de uitploeg weer op voorsprong te brengen. De verdediger sloop mee naar voren bij een vrije trap en kon vrij inkoppen voor het doel van Sonny Stevens, maar kopte ruim over. Cambuur hoopte aan de andere kant op een penalty, maar die werd niet gegeven. Tien minuten voor tijd kreeg Elmo Lieftink een enorme mogelijkheid om De Graafschap drie punten te bezorgen, maar zijn snoeiharde schot werd van de lijn gehaald door Calvin Mac-Intosch.

###

"
510;600806;Manchester United;AS Roma;MAN;ROMA;6;2;2021-04-29Z;2020-21 UEFA Europa League, Halve Finales;Manchester United met anderhalf been in finale Europa League;"Manchester United heeft in de Europa League een finaleplaats voor het grijpen. De Engelse topclub won de eerste wedstrijd in de halve finale tegen AS Roma met heel duidelijke cijfers: 6-2.

 De Romeinen moesten al vroeg in de wedstrijd een tegenvaller incasseren. Middenvelder Jordan Veretout raakte na enkele minuten geblesseerd. De Fransman keerde nog even terug binnen de lijnen, maar werd uiteindelijk vervangen door Gonzalo Villar. De Spanjaard stond enkele minuten op het veld toen Manchester United toesloeg. Een fraaie aanval werd op knappe wijze afgerond door smaakmaker Bruno Fernandes.

 Een klap voor de Ajax-bedwinger, maar AS Roma rechtte de rug. De Italianen kregen enkele minuten later een strafschop, mede dankzij Rick Karsdorp. De oud-speler van Feyenoord gleed de bal richting Paul Pogba, die hands maakte. AS Roma-aanvoerder Lorenzo Pellegrini maakte vanaf elf meter geen fout: 1-1.

 De Italianen zagen in de eerste helft niet alleen Veretout uitvallen. Ook doelman Pau López moest vanwege een blessure de strijd staken. De 37-jarige Antonio Mirante was zijn vervanger. Een andere Roma-routinier was even later van grote waarde. Edin Dzeko (35), die in de kwartfinale tegen Ajax al een bepalende rol had, zorgde nu voor de voorsprong op Old Trafford: 1-2.

 De vreugde bij Roma-trainer Paulo Fonseca was van korte duur, want hij zag wéér een speler geblesseerd afhaken. Nu was het Leonardo Spinazzola die het veld verliet. Bruno Peres kwam vervolgens binnen de lijnen.

 AS Roma ging dus met een verrassende voorsprong de rust in, maar de Italianen waren de voorsprong in de tweede helft heel snel kwijt. Fernandes was nu de aangever, Edinson Cavani de afmaker: 2-2. Een kwartier later was het weer raak voor Manchester United, en weer scoorde Cavani. De Uruguayaan profiteerde van zwak keeperswerk van Mirante: 3-2.

 De avond van AS Roma werd nog veel pijnlijker. Na een duel tussen Cavani en Chris Smalling, oud-verdediger van Manchester United, kreeg de thuisploeg een strafschop. Fernandes faalde niet: 4-2. Door doelpunten van Paul Pogba en invaller Mason Greenwood liep Manchester United, waar Donny van de Beek op de bank bleef, uit naar een grote zege.

 Door de 6-2 overwinning is de ploeg vrijwel zeker van een plaats in de finale op 26 mei in Gdansk. Een eindzege in de Europa League van Manchester United zou goed nieuws betekenen voor de nummer twee van de Eredivisie. In dat geval gaat de nummer twee, op dit moment PSV, naar de derde voorronde van de Champions League, in plaats van de tweede voorronde.

###

"
511;600805;Villarreal;Arsenal;VIL;ARS;2;1;2021-04-29Z;2020-21 UEFA Europa League, Halve Finales;Villarreal zet belangrijke stap op weg naar Europa League-finale;"Tweemaal was het Arsenal dat Villarreal de weg naar de finale versperde in de Champions League, maar daar nam El Submarino Amarillo op donderdag in de halve finale van de Europa League revanche voor. In El Madrigal werd het 2-1 voor de ploeg van Unai Emery, die al vier keer eerder de finale van het toernooi haalde.

 In de halve finale van de Champions League in 2006 en in de kwartfinale van de Champions League in 2009 was het tweemaal het Arsenal van Arsène Wenger dat de ploeg uit de Spaanse oostkust de toegang tot Europese glorie ontzegde. De Spanjaarden kwamen al vroeg op voorsprong. De pijlsnelle Samuel Chukwueze pingelde zich een baan door Arsenal-verdedigers, waarna de bal terechtkwam bij Manuel Trigueros, die met een schot in de lange hoek zorgde voor de openingstreffer in de vijfde minuut.

 Geen penalty Arsenal

 Na een klein half uur verdubbelde Villarreal de voorsprong. Dani Parejo vond Gerard Moreno uit een hoekschop, die de bal naar de tweede paal verlengde. Daar werkte de geheel vrijstaande Raúl Albiol de tweede treffer binnen: 2-0. Zes minuten later leek Arsenal een penalty te krijgen toen Nicolas Pépé naar de grond gewerkt werd, maar de VAR constateerde dat de Ivoriaan in een eerder stadium hands had gemaakt.

 De schade liep voor Arsenal na rust nog meer op toen Dani Ceballos zijn tweede gele kaart van de wedstrijd pakte. Met oud-NAC-speler Pablo Marí was hij een van de twee Spanjaarden aan de aftrap van de Londenaren. The Gunners deden met tien man wel wat terug. In de 73ste minuut ging Bukayo Sako naar de grond nadat hij werd geraakt door Trigueros. Ditmaal kreeg de ploeg van Mikel Arteta wel een penalty, die door Pépé recht door het midden in werd geschoten: 2-1.

 Rood Capoue

 Met nog tien minuten op de klok moest ook Villarreal met tien man verder tien Étienne Capoue ook zijn tweede gele kaart van de wedstrijd kreeg voorgeschoteld. Dat hij met een brancard van het veld moest, maakte het allemaal extra pijnlijk voor de Fransman.

###

"
512;600630;Paris Saint-Germain;Manchester City;PSG;MNC;1;2;2021-04-28Z;2020-21 UEFA Champions League, Halve Finales;City met een been in de finale na winst in Parijs;"Manchester City heeft de eerste halve finale van de Champions League gewonnen van Paris Saint-Germain. PSG-doelman Keylor Navas had niet zijn beste dag en mede daarom won de ploeg van Pep Guardiola met 1-2 in Parijs. De weg naar de eerste Champions League-finale in de clubhistorie ligt daarmee open.

 Marquinhos maakte vorig seizoen de belangrijke 1-0 in de halve finale van de Champions League tegen RB Leipzig en dat kunststukje evenaarde hij tegen Manchester City na een kwartier spelen. Net als tegen Leipzig deed hij dit koppend, nu na een goede voorzet van Ángel Di María: 1-0. Zo heeft de Braziliaan in elk duel in de halve finale van de Champions League die hij speelde gescoord.

 Navas tast mis

 Het tactische schouwspel werd af en toe onderbroken door een snoeiharde overtreding. João Cancelo was voor rust de enige die dat moest bekopen met een gele kaart. Het is een van de redenen dat City-coach Pep Guardiola de Portugees wisselde in de 61ste minuut voor Oleksandr Zinchenko. De oud-speler van PSV leverde drie minuten later de bal in bij Kevin De Bruyne, die de bal voor de goal slingerde. Terwijl geen enkele speler de bal toucheerde, verdween deze onbedoeld achter PSG-doelman Keylor Navas: 1-1.

 De 34-jarige doelman uit Costa Rica zag zeven minuten later De Bruyne aanleggen voor een vrije trap, maar op het laatste moment was het Riyad Mahrez die de bal op twintig meter van de goal trapte. De bal ging door de muur en leek houdbaar, maar voor de tweede keer in korte tijd moest Navas de bal uit zijn doel vissen: 1-2.

 Rood Gueye

 De ploeg uit Parijs moest zes minuten later met tien man verder. Idrissa Gueye haalde hard door op İlkay Gündoğan en kreeg van Felix Brych de terechte rode kaart. De Bruyne beging niet veel later ook een harde overtreding, maar kwam weg met geel. Mitchel Bakker speelde de hele wedstrijd bij de thuisploeg. Nathan Aké bleef de hele wedstrijd op de bank bij City.

###

"
513;581885;Villarreal;Barcelona;VIL;BAR;1;2;2021-04-25Z;2020-2021 LaLiga;Winnend Barcelona dichter bij titel na verlies Atlético;"Antoine Griezmann heeft FC Barcelona aan een belangrijke zege geholpen in de Spaanse titelstrijd. De ploeg van trainer Ronald Koeman won de uitwedstrijd tegen Villarreal, na een achterstand, met 2-1.

 De Nigeriaan Samuel Chukwueze zette Villarreal in de 26ste minuut op voorsprong en een minuut later maakte Griezmann al gelijk met een bekeken lobje. De Fransman nam een paar minuten later ook het winnende doelpunt voor zijn rekening voor de Catalanen, waar Frenkie de Jong de hele wedstrijd speelde en Sergiño Dest in de rust werd vervangen door Sergi Roberto. Matchwinner Griezmann werd 10 minuten voor tijd gewisseld voor Ousmane Dembélé.

 Halverwege de tweede helft moest Villarreal met tien man verder na een rode kaart voor Manu Trigueros. In de slotfase kreeg De Jong nog een goede mogelijkheid het duel te beslissen, maar hij verzuimde de 1-3 te maken.

 Barça kwam op gelijke hoogte met Real Madrid, dat zaterdagavond met 0-0 gelijkspeelde tegen Real Betis. Beide clubs hebben 71 punten, maar Barcelona speelde een wedstrijd minder dan Real. Atlético Madrid, dat zondagavond met 2-1 verloor van Athletic Bilbao, heeft twee punten meer.

###

"
514;576821;RB Leipzig;VfB Stuttgart;RBL;VFB;2;0;2021-04-25Z;2020-21 German Bundesliga;Leipzig loopt drie punten in op Bayern;"RB Leipzig heeft thuis geen fout gemaakt tegen VfB Stuttgart, dat al na veertien minuten met tien man kwam te staan na een rode kaart voor Naouirou Ahamada. De wedstrijd eindigde in 2-0 door twee doelpunten in de tweede helft. Meteen na rust kopte Amadou Haidara de 1-0 binnen. In de 66e minuut werd Emil Forsberg neergelegd in het strafschop-gebied, penalty. De Zweed ging zelf achter de bal staan en faalde niet, 2-0. Leipzig loopt drie punten in op koploper Bayern München. Bij verlies van Leipzig was Bayern, dat gisteren verloor van Mainz, alsnog dit weekend kampioen geworden. Nu is het gat zeven punten met nog drie wedstrijden te gaan. Stuttgart staat tiende , is veilig maar heeft alleen in theorie nog kans op Europees voetbal.

 Bayern krijgt in de volgende speelronde, over twee weken, weer een kans om de 31e landstitel binnen te halen. De ploeg van trainer Hansi Flick speelt op zaterdagavond 8 mei thuis tegen Borussia Mönchengladbach. Bayern begint als kampioen aan dat duel als Leipzig 's middags verliest bij Borussia Dortmund.

 Nederlandse debutant

 Mohamed Sankoh maakt zijn Bundesliga-debuut voor VfB Stuttgart

 Bij Stuttgart maakte Mohamed Sankoh zijn debuut, hij viel in de 74e minuut in. De 17-jarige spits uit Rijswijk zat voor het eerst bij de selectie. Sankoh maakte afgleopen zomer de overstap van Stoke City naar de Bundesliga-promovendus. In de Onder 19 en bij het tweede elftal in de Regional-liga maakte Sankoh al 11 doelpunten in 17 wedstrijden. Justin Kluivert viel een kwartier voor tijd in bij Leipzig.

###

"
515;574278;FC Volendam;Telstar;VOL;TEL;2;0;2021-04-25Z;2020-21 Keuken Kampioen Divisie;Volendam wint 'vissersderby', droomdebuut Zeefuik;"FC Volendam is weer een stap dichter bij de play-offs. De ploeg van Wim Jonk won met 2-0 van provinciegenoot Telstar door doelpunten van Martijn Kaars én debutant Lequincio Zeefuik.

 De marge naar nummer 8 Roda JC bedraagt 5 punten met 3 duels te gaan, als Roda Volendam nog passeert dan gaat 'het andere Oranje' ook naar de play-offs als Cambuur periodekampioen wordt.

 Kaars en Zeefuik trefzeker

 Volendam kwam in de eerste helft op voorsprong via Martijn Kaars. De aanvaller kon volledig vrij afronden na een vlotte aanval: 1-0. Telstar was meermaals bij de gelijkmaker, zeker na de tweede gele kaart voor Calvin Twigt, maar Nordin Bakker hield zijn doel schoon. In blessuretijd profiteerde de zestienjarige debutant Zeefuik van een flater in de Telstar-defensie, de kleinere broer van Género Zeefuik en Deyovaisio Zeefuik tekende voor de 2-0.

###

"
516;599734;PSV Vrouwen;Ajax Vrouwen;PSV;AJA;3;1;2021-04-25Z;2020-21 Vrouwen Eredivisie, Playoffs (Championship + Relegation Rounds);PSV veel te sterk voor gehavend Ajax;"Veel kansen om te profiteren van de misstap van FC Twente van vrijdag tegen ADO (1-1) krijgen de vrouwen van Ajax en PSV niet. Des te belangrijker was het om goed te starten aan de play-offs. PSV deed dat als beste. De ploeg van Rick de Rooij won met 3-1 en mag zich daardoor koploper noemen met twee punten voor op de club uit Enschede.

 Ajax had een waslijst aan blessures. Niet alleen Marjolijn van den Bighelaar ontbrak bij de ploeg van Danny Schenkel, ook verdedigster Stefanie van der Gragt en eerste doelvrouw Lize Kop moesten de eerste play-off-wedstrijd aan zich voorbij laten gaan. Om zo terug te keren op het terrein waar zondag nog de halve finale met 1-0 verloren werd, bleek lastig.

 Van afstand op de paal
Het eerste gevaar van de wedstrijd kwam desondanks via Ajax-aanvalster Eshly Bakker tot stand. Vanaf grote afstand haalde de buitenspeelster uit en via een PSV-been spatte de bal uiteindelijk uiteen op de paal.

 Niet veel later brak PSV de ban. Romée Leuchter haalde in de 18de minuut een bal knap uit de lucht en met een steekpass zette ze Naomi Pattiwael vrij voor Claire Dinkla, die Kop verving. Met een behendig stiftje zette ze de ploeg van De Rooij knap op voorsprong: 1-0.

 Ketchupfles
Het gemis van sterkhouder Van der Gragt was vervolgens merkbaar in Eindhoven. In de 27ste minuut was het Kay-Lee de Sanders die volgens arbiter Gerbert Stegeman PSV-spits Joëlle Smits meer raakte dan de bal. De gegeven penalty werd door Smits benut: 2-0. Waarmee ze haar droogte aan doelpunten na 44 dagen eindelijk beëindigde.

 Lang duurde het vervolgens niet voordat Smits haar evenaring van het doelpuntenrecord van PSV omzette in een eigen record. Een minuut na haar 43ste doelpunt schoot ze haar 44ste goal tegen de touwen, nadat haar ploeg snel de bal veroverde na de Amsterdamse aftrap: 3-0. Daarmee gaat ze Nadia Coolen voorbij als clubtopscorer.

 Tromp doet wat terug
Niet veel later kwam er een penalty voor de uitploeg. PSV-verdedigster Ellie Jean trok Bakker iets te opzichtig naar de grond waardoor Stegeman weinig andere keuze had dan opnieuw naar de stip te wijzen. De 18-jarige Nikita Tromp was de aangewezen aanvalster om wat terug te doen voor Ajax: 3-1.

 Smits had in de tweede helft opnieuw een penalty verdiend toen De Sanders haar in de 57ste minuut opnieuw naar de grond werkte, maar dit keer gaf Stegeman niet toe. Niet veel later kreeg ze opnieuw een mogelijkheid om een hattrick te complementeren, maar nadat ze keepster Dinkla omspeelde, schoot ze in het zijnet. Verder was het een tamme tweede helft.

 PSV aan kop
De Eindhovenaren nemen door de winst de leiding in de play-offs. Twente staat nu op twee punten tweede, Ajax op drie punten derde. ADO Den Haag zal met acht punten achterstand geen rol betekenen voor het kampioenschap. Maar zoals vrijdag duidelijk werd, zal de ploeg van Sjaak Polak er alles aan doen om het elke topclub moeilijk te maken.

###

"
517;581891;Real Madrid;Real Betis;RMA;BET;0;0;2021-04-24Z;2020-2021 LaLiga;Real Madrid laat punten liggen in titelstrijd;"Real Madrid heeft punten verspeeld in de Spaanse titelstrijd. De ploeg van trainer Zinedine Zidane kwam in de thuiswedstrijd tegen Real Betis niet verder dan 0-0. Real heeft in La Liga 2 punten minder dan stadgenoot Atlético, dat zondag in Bilbao tegen Athletic speelt.

 De ploeg van Zidane ontvangt dinsdag Chelsea voor het eerste duel in de halve finales van de Champions League. De 'Koninklijke' heeft in de competitie nog vijf wedstrijden op het programma staan. FC Barcelona kan zondag in punten op gelijke hoogte komen met Real als het wint bij Villarreal.

 Voor het vierde seizoen op rij kwam Real Madrid niet tot scoren in de thuiswedstrijd tegen Real Betis. Vorig seizoen werd het 0-0, in de jaren daarvoor won de club uit Sevilla met 2-0 en 1-0 in de hoofdstad. Het gebeurde dit seizoen pas één keer dat Real in een thuiswedstrijd niet tot scoren kwam. Dat was in oktober tegen Cádiz (0-1).

 Eden Hazard maakte als invaller zijn rentree na zes weken afwezigheid. De Belg, zo vaak geblesseerd, deed het laatste kwartier mee. Ook hij slaagde er niet in een beslissing te forceren.

###

"
518;576822;VfL Wolfsburg;Borussia Dortmund;WOB;DOR;0;2;2021-04-24Z;2020-21 German Bundesliga;Wolfsburg verzuimt Dortmund tik uit te delen in strijd om CL-ticket;"Borussia Dortmund doet weer volop mee in de strijd om de plaatsen die recht geven op het spelen in de Champions League. De club won met 2-0 bij VfL Wolfsburg, de nummer 3 van de ranglijst. Het Noorse wonderkind Erling Haaland maakte de doelpunten. Het verschil tussen beide ploegen is nog slechts 2 punten in het voordeel van Wolfsburg. Dortmund speelde het laatste half uur met een man minder, na de rode kaart voor de Engelsman Jude Bellingham. Wout Weghorst deed het hele duel mee bij Wolfsburg.

 Andere uitslagen:

 1.FSV Mainz 05 - Bayern München 2-1

 Bayern München is nog geen kampioen van Duitsland. De titelverdediger moest het aanstaande feest nog even uitstellen door met 2-1 te verliezen bij 1. FSV Mainz 05. Formeel heeft Leipzig nog een kans de recordkampioen te achterhalen. Mocht Leipzig morgen verliezen van Stuttgart is Bayern alsnog deze speelronde kampioen.

 Robert Lewandowski keerde terug in de basis van Bayern. De topschutter uit Polen stond vanwege een blessure aan de knie enige tijd langs de kant. Hij scoorde ook meteen weer, zij het pas in de 4e minuut van de extra tijd. Jonathan Burkardt en Robin Quaison zorgden ervoor dat de thuisclub halverwege al met 2-0 voor stond. Jeremiah St. Juste was basisspeler bij Mainz, Jean-Paul Boëtius speelde de laatste 25 minuten mee.

 SC Freiburg - TSG Hoffenheim 1-1

 Dankzij een late gelijkmaker van Grifo pakt Freiburg een punt. Samen met de nederlaag van Bremen betekent dat dat Freiburg nu veilig is. Kramaric scoorde voor Hoffenheim, zijn zeventiende van het seizoen. Hoffenheim staat elfde en is nog niet veilig.

 1.FC Union Berlin - Werder Bremen 3-1

 Union Berlin blijft in de race voor Europees voetbal dankzij een hattrick van Joel Pohjanpalo. UNion staat zevende met 1 punt achterstand op nummer 6 Leverkusen. Plaats 6 levert een ticket voor de voorronde Conference League op. De 3-1 van Theodor Gebre Selassie in de 82e minuut kwam te laat voor Bremen dat voor de zevende keer op rij verliest en maar 1 punt meer heeft dan nummer 16 1. FC Köln.

 Bayer Leverkusen - Eintracht Frankfurt 3-1

###

"
519;576825;FSV Mainz 05;Bayern München;M05;MUN;2;1;2021-04-24Z;2020-21 German Bundesliga;Mainz stelt kampioenschap Bayern uit;"Bayern München is nog geen kampioen van Duitsland. De titelverdediger moest het aanstaande feest nog even uitstellen door met 2-1 te verliezen bij 1. FSV Mainz 05. Formeel heeft Leipzig nog een kans de recordkampioen te achterhalen. Mocht Leipzig morgen verliezen van Stuttgart is Bayern alsnog deze speelronde kampioen.

 Robert Lewandowski keerde terug in de basis van Bayern. De topschutter uit Polen stond vanwege een blessure aan de knie enige tijd langs de kant. Hij scoorde ook meteen weer, zij het pas in de 4e minuut van de extra tijd. Jonathan Burkardt en Robin Quaison zorgden ervoor dat de thuisclub halverwege al met 2-0 voor stond. Jeremiah St. Juste was basisspeler bij Mainz, Jean-Paul Boëtius speelde de laatste 25 minuten mee.

 Volgens Neuer was Bayern onvoldoende bij de les. ""We hebben vooral in de eerste helft veel te weinig laten zien. Onze instelling was niet goed, dat zag je in de openingsfase al. Daarvoor zijn we gestraft. We speelden te weinig kansen uit, maar gaven er wel een paar weg. Het is echter niet zo dat we de tegenstander hebben onderschat. We weten heel goed wat Mainz kan.""

###

"
520;574280;De Graafschap;Almere City FC;GRA;ALM;2;2;2021-04-23Z;2020-21 Keuken Kampioen Divisie;De Graafschap kan Eredivisie ruiken na gelijkmaker in laatste minuut;"De Graafschap is weer een stapje dichter bij directe promotie naar de Eredivisie. Tegen concurrent Almere City keek het lang tegen een achterstand aan, maar diep in blessuretijd zorgde Jesse Schuurman voor de gelijkmaker: 2-2.

 Tegen Almere City vloog de ploeg van Mike Snoei uit de startblokken. Elmo Lieftink bracht de thuisploeg binnen drie minuten op voorsprong. Na goed terugleggen van Johnatan Opoku schoot Lieftink de bal met buitenkantje rechts via de onderkant van de lat het doel in. Een heerlijke treffer van de middenvelder, die patent heeft op mooie doelpunten.

 Vuurwerk
Buiten het stadion werd er al een feestje gevierd met het afsteken van vuurwerk en fakkels. Het zorgde voor flink wat rookontwikkeling in het stadion en de wedstrijd werd zelfs even stilgelegd door scheidsrechter Martin van den Kerkhof.

 In de extra tijd van de eerste helft kwam Almere City uit het niets op gelijke hoogte. Met een beetje geluk kwam de bal uiteindelijk voor de voeten van Elias Sorensen en voor de Deen was het vervolgens een koud kunstje om de bal achter doelman Rody de Boer te werken. Nog voor rust kon Jorrit Smeets er ook nog 1-2 van maken, maar zijn schot werd geblokt door de verdediging van De Graafschap.

 Almere City zette in de tweede helft door en ging nadrukkelijk op zoek naar de zege. Wie anders dan Thomas Verheydt zorgde na een klein uur spelen voor de voorsprong. De spits kopte een uitstekende voorzet van Daniel Breedijk heel knap achter De Boer.

 De Graafschap nam het initiatief daarna weer over en ging op zoek naar de gelijkmaker. In de allerlaatste minuut kwam die er ook. Jesse Schuurman werd de grote man door de gelijkmaker binnen te werken en redde zo een zeer belangrijk punt voor De Graafschap.

 Door het gelijke spel kan De Graafschap de Eredivisie ruiken. Met nog drie wedstrijden te gaan is het verschil met concurrenten Go Ahead Eagles en Almere City nu zes punten.

###

"
521;576809;1. FC Köln;RB Leipzig;KOE;RBL;2;1;2021-04-20Z;2020-21 German Bundesliga;Leipzig kansloos voor titel na nederlaag tegen Köln;"RB Leipzig heeft een verrassende nederlaag geleden op bezoek bij 1. FC Köln. De wedstrijd tussen de nummer voorlaatst en de nummer 2 van de ranglijst eindigde in 2-1. Club-icoon Jonas Hector was de grote man met twee doelpunten. De oud-international kopte meteen na rust de 1-0 binnen. Tegen alle verhoudingen in, want Leipzig was veel sterker in de eerste helft. Na een uur spelen maakte Haidara de gelijkmaker maar een minuut later stond Köln alweer op voorsprong na een mooi een-tweetje tussen Duda en Hector die zijn tweede van de avond maakte. Justin Kluivert, ingevallen in de 67e minuut, had Leipzig nog een punt kunnen bezorgen. In de 90e minuut kopte hij over en in de 95e minuut schoot hij vanaf 5 meter op de paal. Bij Köln stond Kingsley Ehizibue in de basis.

 Leipzig haakt af

 Leipzig kan de landstitel definitief uit het hoofd zetten, het staat 7 punten achter op Bayern dat later vanavond in actie komt tegen Leverkusen. Trainer Friedhelm Funkel, de opvolger van de ontslagen Markus Gisdo behaalt in zijn tweede wedstrijd zijn eerste driepunter. Köln blijft zeventiende met 26 punten, evenveel als Hertha BSC dat nog twee wedstrijden tegoed heeft.

###

"
522;576817;Arminia Bielefeld;Schalke 04;DSC;S04;1;0;2021-04-20Z;2020-21 German Bundesliga;Schalke gedegradeerd na 21e nederlaag van het seizoen;"Schalke 04 is gedegradeerd na een 1-0 nederlaag tegen Arminia Bielefeld. Met 13 punten achterstand op nummer 16 Hertha BSC en nog vier wedstrijden te gaan is het doek gevallen. Schalke zal het seizoen als hekkensluiter afsluiten en na de zomer voor het eerst sinds 1991 in de Tweede Bundesliga gaan spelen. Het is de vierde degradatie in de clubgeschiedenis. Fabian Klos maakte in de 50e minuut het enige doelpunt van de wedstrijd. Klos had in de 80e minuut de wedstrijd in het slot kunnen gooien maar miste vanaf elf meter.  Schalke speelde de laatste twintig minuten met 10 man na een rode kaart voor Thiaw. Klaas-Jan Huntelaar speelde de hele wedstrijd.

 Schalke 04 wist van de dertig gespeelde duels er maar twee te winnen. De club uit Gelsenkirchen kreeg tot op heden 76 tegendoelpunten en was zelf pas 18 keer trefzeker. Schalke 04 heeft na dertig speelronden slechts 13 punten, 13 punten minder dan 1. FC Köln en Hertha BSC. Eerder op de avond was Köln verrassend met 2-1 te sterk voor RB Leipzig. Bielefeld klimt naar de 14e plaats met vier punten voorsprong op plaats 16.

 Huntelaar in 2e Bundesliga?

 Schalke speelde sinds 1991, na daarvoor drie seizoenen op het tweede niveau gespeeld te hebben, onafgebroken op het hoogste niveau van Duitsland. In het seizoen 2017-2018 eindigde Schalke nog als tweede. Het is nog niet duidelijk hoe zijn toekomst van Huntelaar eruit ziet. De spits sluit niet uit dat hij nog een jaar doorgaat. Huntelaar werd tijdens de tweede seizoenshelft nog van Ajax overgenomen, maar de spits wist zich niet te onderscheiden bij de club waar hij van 2010 tot 2017 ook speelde.

 Bayern München - Bayer Leverkusen 2-0

 Bayern München heeft na een overwinning op Bayer Leverkusen nog maar één zege nodig om de 31e landstitel te veroveren. Bayern was op eigen veld met 2-0 te sterk voor Bayer Leverkusen. De eindstand was al na een kwartier bereikt. Eric Maxim Choupo-Moting bracht Bayern al in de zevende minuut aan de leiding en Joshua Kimmich maakte er al in de dertiende minuut 2-0 van. Bayern staat nu 10 punten los van concurrent RB Leipzig, dat zich eerder op de avond had laten verrassen door 1. FC Köln (2-1). Zaterdag wacht Bayern de uitwedstrijd tegen Mainz 05.

 Recordjacht Lewandowski

 Robert Lewandowski wil woensdag de trainingen hervatten bij Bayern om die kampioenswedstrijd mee te maken. ""Het plan is om dit weekend weer te spelen"", zei de Pool op de website van de Duitse Rekordmeister. ""Ik weet niet of ik het ga redden. Ik hoop tenminste dat ik mijn niveau kan laten zien vanaf de eerste minuut dat ik op het veld sta, mijn beste niveau kan halen en doelpunten kan maken."" Lewandowski maakt jacht op het doelpuntenrecord van Gerd Müller, die 40 doelpunten in één seizoen maakte. De Pool, die een aantal weken langs de kant stond met een knieblessure, staat op 35 goals. Bayern kan de negende landstitel op een rij veroveren.

###

"
523;574297;Jong PSV;De Graafschap;JPS;GRA;0;2;2021-04-19Z;2020-21 Keuken Kampioen Divisie;De Graafschap dichter bij promotie na zege op gehavend Jong PSV;"De Graafschap heeft uitstekende zaken gedaan in de strijd om promotie. De Superboeren profiteerden optimaal van het puntenverlies NAC Breda en Almere City, de concurrenten om een rechtstreeks ticket voor de Eredivisie, met een 2-0 zege bij Jong PSV.

 Eerbetoon aan 'Skiete Willy'

 Het duel in Eindhoven werd voorafgegaan door een minuut stilte vanwege het overlijden van 'Mister PSV' Willy van der Kuijlen. Daarna ontspon zich, ondanks het goede vormpeil van Jong PSV, een ongelijke strijd. De thuisploeg miste zes spelers door het coronavirus, waaronder de twee topscorers, en kon niet wedijveren met de nummer 2 van de Keuken Kampioen Divisie.

 Linkerflankspeler Jordy Tutuarima zorgde met rechts voor de 0-1. Elmo Lieftink, die een patent heeft op mooie goals, maakte op zeer fraaie wijze de 0-2. Hij nam de bal op de borst aan en joeg hem daarna van afstand over Jong PSV-doelman Vincent Müller heen. Een mooi eerbetoon in Eindhoven aan 'Skiete Willy' die ook bekend stond om zijn loepzuivere schoten met rechts én links.

 In de tweede helft consolideerde De Graafschap de voorsprong. Door de zege komt de ploeg van Mike Snoei op 73 punten uit 34 duels. De achterstand van NAC en Almere bedraagt zes punten met nog vier duels te gaan. Jong PSV verliest de koppositie in de vierde periode aan SC Cambuur.

###

"
524;596666;Inter Miami CF;LA Galaxy;MIA;LA;2;3;2021-04-18Z;2021 MLS, Regulier seizoen;LA Galaxy wint 'Beckham-derby' bij Inter Miami;"Los Angeles Galaxy heeft in de openingswedstrijd van het nieuwe MLS seizoen de 'David Beckham derby' met 3-2 gewonnen van Inter Miami. Het was voor het eerst dat de club die Beckham bezit: Inter, tegenover de club stond die Beckham naar Amerika haalde: Galaxy. Beide clubs hoopten op een droomstart na het zo teleurstellende vorige seizoen. Bij Inter stond Kelvin Leerdam in de basis.

 Voor Inter Miami was de nederlaag al de tweede teleurstelling deze week. Eerder werd bekend dat het prestigeproject van Beckham de financiële regels van de MLS heeft overtreden. Een club mag in Amerika maar drie designated players hebben, die flink betaald mogen worden. Inter had Blaise Matuidi daar niet bijgerekend, terwijl hij gezien zijn vorstelijke salaris daar wel onder viel. De straf wordt volgende week verwacht.

 Het begon allemaal nog prima voor de club van Beckham, de nieuwe trainer Phil Neville  en Leerdam. In de blessuretijd van de eerste helft tekende Robbie Robinson voor de openingstreffer. Er leek niet zoveel aan de hand tot de Mexicaan Chicarito na een dik uurtje uit het niets en door de stokken van de doelman de 1-1 maakte. Javier Hernandez, zoals Chicharito eigenlijk heet, was ooit naar LA gehaald om Zlatan Ibrahimovic te doen vergeten, maar in zijn eerste seizoen maakte ie er maar twee.

 Daarna regende 't ineens doelpunten. De vedette van Inter, Gonzalo Higuain, maakte 6 minuten later vanaf de stip al de 2-1. Higuain, broer Federico is tegenwoordig zijn teamgenoot, had zich voorgenomen om dit seizoen echt te shinen en Miami begon misschien teleurstellend, met een goal en aan assist is de Argentijn wel goed begonnen.

 En ook voor Chicharito moet dit dus het seizoen van de revanche worden. En hij heeft zijn doelpuntentotaal van vorig jaar nu al geëvenaard, nadat hij weer vijf minuten later de 2-2 binnentikte. De doelman van Inter, John McCarthy, ging opnieuw niet helemaal vrijuit. Dat is goed nieuws voor Nick Marsman, die deze zomer aansluit bij de club van Beckham.

 Invaller Sacha Kljestan, de Amerikaans international, tekende in de 81ste minuut voor de winnende door de bal die ineens voor zijn voeten viel beheerst, binnenkantje paal binnen te schuiven. Het slotoffensief van Inter leverde nog een dikke kans op voor Nicolas Figal toen die andere Higuain een vrije trap op zijn hoofd krulde. Maar de verdediger kopte knullig naast.

###

"
525;596482;Ajax;Vitesse;AJA;VIT;2;1;2021-04-18Z;2020-21 KNVB Beker, Finale;Neres schiet Ajax naar twintigste beker in clubhistorie;"Voor de twintigste keer in de clubhistorie heeft Ajax de TOTO KNVB Beker gewonnen. Dankzij een late treffer van invaller David Neres trokken de Amsterdammers de winst naar zich toe: 2-1. Erik ten Hag is daarmee de derde Ajax-trainer na Rinus Michels en Johan die Cruijff de KNVB Beker vaker dan een keer heeft gewonnen.

 Vitesse had in het eerste kwartier het beste van het spel en was gevaarlijk via Oussama Tannane, Armando Broja en Loïs Openda. Ryan Gravenberch, veelbekritiseerd na zijn optreden in Rome, opende de score na 23 minuten. Davy Klaassen werd vrijgespeeld aan de rechterkant van het strafschopgebied en gaf de bal voor. Doordat de bal door een aantal Vitesse-spelers werd getoucheerd kwam de bal perfect voor de 18-jarige middenvelder. Met zijn linker haalde Gravenberch snoeihard uit en liet daarmee Remko Pasveer kansloos: 1-0.

 Ajax drukte vervolgens om de score te verdubbelen, maar slaagde daar niet in. Vervolgens was het Vitesse dat na een half uur op gelijke hoogte kwam. Broja werd in de diepte gestuurd en was Lisandro Martínez te snel af in de sprint. Met zijn bal vond hij Openda vrij voor doel en de Belg maakte zijn derde van dit bekertoernooi. Openda leek zichzelf te blesseren bij het doelpunt, maar kon voor Vitesse gelukkig door. Nog voor rust verloren de Arnhemmers wel Eli Dasa. De Israëliër moest zich in de rust laten vervangen door Alois Oroz.

 Van het eerste gedeelte van de tweede helft zal weinig actie de samenvatting halen. Ajax probeerde af en toe wat via Dusan Tadic, Sébastien Haller of Antony, maar dat was allemaal weinig schokkends. Vitesse bleek ook niet bij machte om het niveau van het eerste kwartier van de eerste helft te evenaren. Wat dat betreft was het een echte finale, waarin goed voetbal vaak niet voorkomt. Terwijl er weinig kansen kwamen, was er een rode kaart voor Vitesse voor nodig om het duel echt open te breken. Jacob Rasmussen haalde Antony in de 86ste minuut neer aan de zijlijn met een hoge tackle. Voor Björn Kuipers weinig andere keuze dan een rode kaart te geven.

 David Neres was vervolgens de vervanger van Antony en hij liet zich zien. Nadat de bal werd doorgekopt door Haller was het de Braziliaan de de bal in de 91ste minuut in de verre hoek schoot. Vitesse kreeg vervolgens nog een kans via Riechedly Bazoer, maar Maarten Stekelenburg pakte zijn vrije trap.

###

"
526;576800;Borussia Dortmund;Werder Bremen;DOR;SVW;4;1;2021-04-18Z;2020-21 German Bundesliga;Haaland brengt Dortmund terug in race voor CL-ticket;"Borussia Dortmund heeft geprofiteerd van de nederlaag van Eintracht Frankfurt zaterdag tegen Borusia Mönchengladbach. In eigen huis werd met 4-1 gewonnen van Werder Bremen. Dortmund kwam na 14 minuten op achterstand na een counter-doelpunt van Rashica. Nog voor rust, tussen de 29e en 38e minuut  werd de schade een heerlijke pegel van Reyna en twee doelpunten van Haaland waarvan 1 vanaf de penalty-stip. Het waren doelpunt nummer 22 en 23 van dit seizoen voor de Noor. In de 87e minuut kopte Hummels de 4-1 binnen.

 Race om CL-tickets.

 Dortmund profiteert van de nederlagen van Wolfsburg en Franfurt van gisteren. De achterstand op nummer drie Wolfsburg is nu 5 punten en het gat met nummer 4 Eintracht Frankfurt is 4 punten met nog vijf wedstrijden te gaan. De top 4 plaatst zich rechtstreeks voor de groepsfase Champions League. Werder Bremen staat 13e en is nog lang niet veilig, de voorsprong op nummer 16 Hertha BSC is maar vier punten.

 Dortmund en Bremen zouden elkaar nog tegen kunnen komen in de beker-finale, beiden zijn halve finalist.

###

"
527;596495;Athletic Club;Barcelona;ATH;BAR;0;4;2021-04-17Z;2020-21 Copa del Rey, Finale;Copa del Rey eerste prijs voor Koeman als trainer van Barcelona;"Coach Ronald Koeman heeft met FC Barcelona zijn eerste prijs veroverd. De ploeg van de oud-bondscoach won in de Spaanse bekerfinale met 4-0 van Athletic Club. Alle treffers in Sevilla vielen in het laatste half uur. Frenkie de Jong vervulde een hoofdrol bij Barça. De Nederlandse international verzorgde de assist bij de openingstreffer van Antoine Griezmann en bracht zelf de tweede treffer op zijn naam. Lionel Messi zorgde daarna met twee treffers voor de eindstand. Bij 3-0 kwam de assist opnieuw van de excellerende De Jong. Sergino Dest had een basisplaats bij Barca en werd na 74 minuten gewisseld.

 Recordhouder Barcelona won de Copa del Rey voor de 31e keer. Athletic bleef op 23 eindzeges staan. De club uit Bilbao schreef in 1984 voor de laatste keer het nationale bekertoernooi op zijn naam.

 Voor Athletic was het deze maand alweer de tweede bekerfinale. Eerder stond de eindstrijd van het vorige seizoen nog op programma. Op 3 april verloor Athletic met 1-0 van Real Sociedad.

 Koeman kon de fraaie bekerwinst in zijn eerste seizoen als trainer van zijn grote liefde heel goed gebruiken. Barcelona greep in januari naast de Spaanse Supercup. Hetzelfde Athletic won, ook in Sevilla, na verlenging met 3-2. In de Champions League moest de ploeg van Koeman in de achtste finales voorrang verlenen aan Paris Saint-Germain. In La Liga mag Barça nog wel hopen op de titel, al staan Atlético Madrid en Real Madrid er momenteel beter voor.

 Koeman maakte in de aanloop naar de bekerfinale bezwaar tegen een aantal vragen over zijn toekomst bij Barcelona. Hij vond het ""vreemd"" dat zijn positie hier en daar ter discussie werd gesteld. ""Ik heb nog een contract voor een jaar. Ik weet dat er altijd druk op staat. Daar kan ik mee omgaan, maar soms begrijp ik het niet"", verzuchtte hij.

 Koeman zag zijn ploeg sterk beginnen aan de bekerfinale. Barcelona verzuimde echter een groot overwicht in doelpunten uit te drukken. De Jong schoot in de beginfase de bal met binnenkant voet tegen de paal, op aangeven van Messi. Ook na de rust was Barcelona de veel betere ploeg. Pas na een uur brak Griezmann de ban waarna De Jong met een kopbal voor 2-0 zorgde. Messi tilde daarna de stand met twee gave treffers naar 4-0. Koeman zag het langs de kant allemaal glunderend aan.

###

"
528;576806;SC Freiburg;Schalke 04;SCF;S04;4;0;2021-04-17Z;2020-21 German Bundesliga;Schalke weer stap dichterbij degradatie na nederlaag tegen Freiburg;"Schalke 04 heeft de uitwedstrijd bij SC Freiburg met 4-0 verloren. Doelpunten van Höler, Sallai en tweemaal Günter houden Freiburg in de race voor een Europees ticket. Klaas-Jan Huntelaar veroorzaakte de penalty voor de 2-0. Hij raakte Sallai met een elleboog in het gezicht nadat hij zich breed maakte in een luchtduel. De VAR  greep in, de scheidsrechter ging zelf kijken en besloot: penalty en geel voor Huntelaar. De 3-0 vijf minuten na rust leek de genadeslag voor de bezoekers. Het was de twintigste nederlaag van het seizoen. Als Schalke komende dinsdag de uitwedstrijd bij Arminia Bielefeld verliest is degradatie een feit, voor de vierde keer in de clubgeschiedenis. Dan speelt het voor het eerst sinds 1991 weer in de Tweede Bundesliga.

 Klaas-Jan Huntelaar na de nederlaag van Schalke tegen Freiburg

 Borussia Mönchengladbach - Eintracht Frankfurt 4-0

 Marco Rose wint het duel tegen zijn opvolger Adi Hütter dankzij doelpunten van Ginter, Hofmann, Bensebaini en Wolf. Frankfurt blijft vierde maar nummer vijf Borussia Dortmund kan zondag met een overwinning tegen Bremen op vier punten komen. Gladbach staat zevende, plaats zes garandeert Europees voetbal. Jetro Willems bleef op de bank voor Frankfurt.

 1.FC Union Berlin - VfB Stuttgart 2-1

 Union blijft dankzij doelpunten van Prömel en Musa in de race voor Europees voetbal, Stuttgart dat via Förster nog de aansluitingstreffer maakte haakt voorlopig af.

 FC Augsburg - Arminia Bielefeld 0-0

 Nummer 11 Augsburg schiet met het punt meer op dan Bielefeld. Augsburg staat op 33 punten en is bijna veilig, Bielefeld klimt naar de 15e plaats maar heeft slechts één punt meer dan Hertha BSC dat niet in actie komt i.v.m. een corona-uitbraak. Jeffrey Gouweleeuw werd in de rust gewisseld bij Augburg, Vlap en Van der Hoorn bleven op de bank bij Bielefeld.

 Bayer Leverkusen - 1. FC Köln 3-0

 Hannes Wolf is als trainer van Bayer Leverkusen nog altijd ongeslagen in de Bundesliga. De opvolger van de vorige maand ontslagen Peter Bosz zag zijn elftal met 3-0 winnen van het tegen degradatie strijdende 1. FC Köln. Wolf pakte uit drie competitieduels 7 punten met Leverkusen, dat nu op de vijfde plaats staat. Borussia Dortmund kan die positie zondag weer overnemen. De Nederlanders Jeremie Frimpong en Daley Sinkgraven vielen in de tweede helft in bij Leverkusen. Leon Bailey scoorde twee keer en Moussa Diaby nam één treffer voor zijn rekening. Köln blijft op de voorlaatste plaats staan met 3 punten achterstand op nummer 16 Hertha BSC. De onderste twee clubs degraderen rechtstreeks.

###

"
529;574301;Go Ahead Eagles;Almere City FC;GAE;ALM;3;0;2021-04-17Z;2020-21 Keuken Kampioen Divisie;Promotie SC Cambuur een feit na winst Go Ahead;"Go Ahead Eagles blijft in de race om directe promotie. Nadat de ploeg van Kees van Wonderen thuis won van Almere City FC is rechtstreekse promotie nog altijd in zicht voor de club uit Deventer. De winst op de Flevolanders betekent voor SC Cambuur dat de club definitief is gepromoveerd naar de Eredivisie.

 Almere City was de enige club die directe promotie van SC Cambuur nog kon voorkomen door 15 punten goed te maken en 42 doelpunten in te halen. Dat lukte bij de eerstvolgende mogelijkheid al niet, want op De Adelaarshorst ging de ploeg van Jeroen Rijsdijk met 3-0 onderuit.

 Luchtshots

 Wanneer er tijdens een voetbalwedstrijd net zoveel shots voorbijkomen van de mooie lucht als van het veldspel is dat vaak geen goed teken. Tijdens Go Ahead Eagles - Almere City was het een kwestie van beide kanten. De lucht was uitzonderlijk mooi plus het duel was lange tijd vermakelijk.

 De Eagles kwamen voor rust op voorsprong nadat Luuk Brouwers ploeggenoot Martijn Berden vond, die knap afrondde: 1-0 na 20 minuten. Ook Almere had al enige mogelijkheden gehad, terwijl Zambiaan Jacob Mulenga ook al wat kansen had verprutst voor de thuisploeg.

 Clubtopscorer Beukema

 Na rust bleef de ploeg van Van Wonderen de betere ploeg en na 63 minuten werd de score ook nog eens verdubbeld. Scheidsrechter Bas Nijhuis had tot dan toe zes keer zijn fluit gebruikt voor een overtreding, maar kan nu vrij weinig anders dan de thuisploeg een penalty toekennen. Penaltynemer, aanvoerder, clubtopscorer: wat is Sam Beukema eigenlijk niet bij de Deventernaren? Ook in dit geval bleef hij koelbloedig vanaf de stip: 2-0.

 Drie minuten voor tijd bepaalde Sam Hendriks de eindstand. Brouwers werd wederom vrijgespeeld in de zestien van Almere en de middenvelder vond met de buitenkant van zijn schoen Hendriks, die makkelijk binnen kon tikken: 3-0.

 Record voor Gorter

 GVAV speelde tussen 1954 en 1971 betaald voetbal en bij de Groningse voorganger van de FC stond in het seizoen 1970-1971 Tonny van Leeuwen op doel. De keeper hield in 23 wedstrijden de nul in de eerste divisie en dat is een record dat nog steeds staat, al heeft Jay Gorter dat aantal clean sheets tegen Almere geëvenaard. Met nog vier wedstrijden te gaan heeft Gorter de tijd om zelf tot een record te komen.

 Go Ahead Eagles staat vijfde in de Keuken Kampioen Divisie en zou bij deze stand tegen N.E.C. moeten spelen in de play-offs. Liever probeert de ploeg directe promotie klaar te spelen, wat nog mogelijk is. De Graafschap heeft vijf punten meer, maar komt maandagavond nog in actie tegen Jong PSV, koploper in de vierde periode.

###

"
531;576805;VfL Wolfsburg;Bayern München;WOB;MUN;2;3;2021-04-17Z;2020-21 German Bundesliga;Bayern dichtbij titel na zege op Wolfsburg;"Bayern München heeft de negende achtereenvolgende landstitel in Duitsland bijna binnen. Het elftal van trainer Hansi Flick won de uitwedstrijd tegen VfL Wolfsburg met 3-2. Bayern herstelde zich daarmee van de uitschakeling tegen Paris Saint-Germain in de kwartfinales van de Champions League.

 De Belgische doelman Koen Casteels speelde een ongelukkige rol bij Wolfsburg. Hij zag er na een kwartier spelen bij de openingstreffer van Jamal Musiala niet helemaal goed uit en in de 24e minuut liet Casteels de bal na een voorzet los waarna Eric Maxim Choupo-Moting van dichtbij kon scoren: 0-2.

 Wout Weghorst hielp Wolfsburg tien minuten voor rust terug in de wedstrijd. De spits draaide de bal over de grond langs keeper Manuel Neuer in het doel. Wolfsburg kon maar kort van die treffer genieten. Musiala kopte op aangeven van Thomas Müller in de 37e minuut knap de 1-3 binnen.

 Na rust wist Bayern niet meer te scoren. Wolfsburg deed dat via Maximilian Philipp in de 54e minuut wel. Weghorst kreeg halverwege de tweede helft nog een mogelijkheid op de gelijkmaker. Bayern hield stand en heeft met nog vijf wedstrijden te gaan 7 punten voorsprong op RB Leipzig, dat vrijdag niet wist te winnen van Hoffenheim (0-0).

###

"
532;574309;SC Cambuur Leeuwarden;Helmond Sport;CAM;HEL;4;1;2021-04-16Z;2020-21 Keuken Kampioen Divisie;Niets houdt SC Cambuur af van promotie naar Eredivisie;"SC Cambuur mag zich officieus Eredivisie-club noemen. De Leeuwarders wonnen vrijdagavond met 4-1 van Helmond Sport en zijn alleen op papier nog te achterhalen door Almere City FC, dat in vijf wedstrijden 15 punten en 42 doelpunten goed moet maken op de koploper van de Keuken Kampioen Divisie.

 Of SC Cambuur had van plankenkoorts of Helmond Sport startte gewoon heel goed aan het promotieduel van de thuisploeg. De ploeg van Wil Boessen kwam na 25 minuten op een 0-1 voorsprong nadat Jelle Goselink heel attent reageerde op een schot van Lance Duijvestijn.

 Mühren staat op als het moet

 Het antwoord van de promotieploeg liet niet lang op zich wachten. Robert Mühren kwam vier minuten later voor Helmond Sport-doelman Stijn van Gassel en in twee instanties tikte hij zijn 33ste doelpunt van het seizoen binnen. Nog voor rust kwam de ploeg van Henk de Jong op voorsprong. Issa Kallon, pas onder De Jong aan het scoren, ontsnapte aan de aandacht van Boyd Reith en verschalke Van Gassel: 2-1. Zijn tiende doelpunt van het seizoen.

 Zes minuten na rust was Kallon weer ontsnapt en ditmaal haalde Reith hem neer. Voor scheidsrechter Van de Graaf geen andere keuze dan een strafschop toekennen aan de Leeuwarders. Voor Mühren een mooie mogelijkheid om zijn 34ste te maken in zijn 33ste wedstrijd van het seizoen: 3-1. In de 70ste minuut werd de schade voor de ploeg van Boessen nog erger. Jarchinio Antonia brak door aan de rechterkant en werkte de bal via Alec Van Hoorenbeeck in eigen doel. Het betekende de honderdste goal voor Cambuur dit seizoen.

 Feest buiten het stadion

 Honderd doelpunten in een seizoen is een evenaring van het record van N.E.C. in het seizoen 2014-2015, toen de Nijmegenaren onder Ruud Brood 100 goals en 100 punten haalden in de Keuken Kampioen Divisie. Wat dat betreft gaat Cambuur qua doelpunten N.E.C. nog wel voorbij en met een voorsprong van twaalf punten op De Graafschap lijkt de titel elk moment naar het Cambuur Stadion te gaan.

 Genoeg fans uit de hoofdstad van Friesland en omstreken kwamen naar het stadion toe om het officieuze feest al mee te vieren. Vuurwerk was vanaf het begin van de eerste helft al te zien in Leeuwarden. Na de misgelopen promotie van vorig seizoen zullen weinig voetballiefhebbers het Cambuur niet gunnen om te promoveren.

###

"
533;576807;RB Leipzig;1899 Hoffenheim;RBL;TSG;0;0;2021-04-16Z;2020-21 German Bundesliga;Leipzig verzuimt om titelstrijd nieuw leven in te blazen;"RB Leipzig heeft zijn tanden stukgebeten op Hoffenheim. Een doelpunt in de 96e minuut van Poulsen werd na ingrijpen van de VAR afgekeurd omdat de Deen tegen zijn eigen hand kopte voordat de bal in het doel ging. Met de doelpuntloze puntendeling heeft de nummer twee van de ranglijst de kans laten liggen om op twee punten te komen van koploper Bayern München dat zaterdag aantreedt tegen nummer drie Wolfsburg. Het gat is nu vier punten met nog vijf wedstrijden te gaan.

 Angeliño was voor het eerst sinds half februari weer basisspeler bij Leipzig. De oud-PSV's kon lange tijd niet spelen vanwege een spierblessure. Justin Kluivert zat niet bij de selectie. Melayro Bogarde zat op de bank bij Hoffenheim.

###

"
534;574299;N.E.C.;Jong AZ;N.E.C.;JAZ;3;2;2021-04-16Z;2020-21 Keuken Kampioen Divisie;N.E.C. draait 2-0 achterstand om in zege;"N.E.C. heeft in de Keuken Kampioen Divisie gewonnen van Jong AZ. In de Goffert werkte de thuisclub een achterstand (0-2) weg, om vervolgens op 3-2 uit te komen.

 N.E.C. had de meeste kansen in de eerste helft maar waar Tavsan en Vet misten was Aboukhlal wel trefzeker in de 43e minuut na een fout van Odenthal. In het begin van de tweede helft hetzelfde liedje, N.E.C. beter maar Jong AZ effectiever. Na een prima assist van Goudmijn kon Sugawara afronden, 0-2 in de 52e minuut.

 Vier minuten later kopte Janga snoeihard de 1-2 binnen uit een voorzet van De Rooij en in de 77e minuut wederom een goeie voorzet van Bart de Rooij, deze keer met het hoofd van invaller Thomas Beekman als eindbestemming, 2-2. N.E.C. zette aan voor een slotoffensief en werd in extremis nog beloond. Edgar Barreto  kopte in de 90e minuut uit een hoekschop de bal knap schuin achter zich in de verre hoek, 3-2.

 N.E.C. blijft zesde, Jong AZ staat in de onderste regionen. Cambuur kan later op de avond officieus promoveren naar de Eredivisie als het op eigen veld van Helmond Sport wint.

###

"
535;596884;Paris Saint-Germain;Bayern München;PSG;MUN;0;1;2021-04-13Z;2020-21 UEFA Champions League, Kwartfinales;PSG schakelt titelhouder Bayern uit, Chelsea ondanks verlies door;"Titelverdediger Bayern München is uitgeschakeld in de Champions League. De Duitse ploeg slaagde er in de return tegen Paris Saint-Germain niet in om de thuisnederlaag helemaal weg te werken. Het tweede duel eindigde in 0-1 en dat was na de 2-3 in Duitsland net te weinig om door te gaan naar de laatste vier. Alleen Eric Maxim Choupo-Moting (ex-PSG) kwam tot scoren.

 Evenals vorige week in München maakten beide ploegen er een boeiende wedstrijd van. Paris SG, met verdediger Mitchel Bakker in de 59e minuut als invaller, deed zichzelf met de kleine nederlaag tekort. De thuisclub miste de meeste en de beste kansen. Met name Neymar was onzorgvuldig, maar ook onfortuinlijk in de afwerking. Daardoor mocht Bayern tot het einde blijven hopen op de bevrijdende tweede treffer, die echter ook in het slotoffensief niet wilde vallen.

 PSG speelt in de halve finale tegen de winnaar van het duel tussen Borussia Dortmund en Manchester City.

 Chelsea ondanks nederlaag door

 Chelsea staat in de halve finale van de Champions League. De Londense club van de Duitse trainer Thomas Tuchel verloor in de thuiswedstrijd in Sevilla het tweede duel van de kwartfinale tegen Porto (0-1), maar kon zich dat permitteren.

 Eerder had Chelsea de uitwedstrijd al met 0-2 gewonnen. Ook dat duel werd, vanwege alle beperkende maatregelen rond de coronapandemie, in Sevilla gespeeld.

 Porto nam pas in extra tijd afstand dankzij Mehdi Taremi. De Iraniër scoorde met een prachtige omhaal. De Portugezen, die eerder Juventus uitschakelden, probeerden van het begin aan te dringen. Tot de rust leidde dat al niet tot veel opzienbarende kansen. Een mogelijkheid was er wel voor Jesús Corona, maar de Mexicaan schoot ietwat gehaast over. Aan de andere kant was de Duitser Kai Havertz ietwat slordig bij twee uitbraken van de Engelsen.

 Na de hervatting drong Porto nog wat meer aan, waardoor Chelsea de ruimte kreeg. Dat leidde al snel tot een kans voor Christian Pulisic, die de bal vlak voor het doel van Agustín Marchesín niet goed raakte. Mason Mount zag in inzet even later geblokt.

 Hakim Ziyech viel in de 85e minuut in bij Chelsea.

 Tegenstander van Chelsea in de halve finale is de winnaar van de ontmoeting tussen Liverpool en Real Madrid.

###

"
536;598147;Nederland;Australia;NED;AUS;5;0;2021-04-13Z;2021 Women's International Friendly;Oranjevrouwen herpakken zich met ruime overwinning tegen Australië;"De Oranjevrouwen hebben in een oefenduel ruim gewonnen van Australië. Na een effectief begin beleefde de Europees kampioen een makkelijke avond tegen de nummer zeven van de wereld: 5-0. De overwinning zal vertrouwen geven in de 'Road to Tokyo'. De vrouwen beginnen half juni al aan hun olympische toernooi.

 Bondscoach Sarina Wiegman koos in het Goffertstadion voor dezelfde elf namen die vrijdag nog kansloos ten onder gingen tegen Spanje (1-0). Zij presteerden dinsdag in Nijmegen heel anders. De Nederlandse voetbalsters kwamen al na vier minuten op voorsprong dankzij een combinatie van Arsenal-spelers. Topschutter Vivianne Miedema verzuimde eerst om zelf te scoren, maar behield daarna wel het overzicht en legde de bal terug op Jill Roord, die simpel binnen kon tikken.

 Na 20 minuten spelen mocht de vice-wereldkampioen weer juichen. Een afstandsschot van Lieke Martens leek houdbaar, maar keepster Mackenzie Arnold verslikte zich in haar stuiterbal. Het was de 49e interlandgoal voor de linksbuiten van FC Barcelona. Binnen een half uur werd de Australische verdediging nogmaals verschalkt. Jackie Groenen scoorde na goed voorbereidend werk van Sherida Spitse en Miedema.

 Weinig tegengas

 Oranje bleef ook heersen in de tweede helft en kwam na een uur spelen tot de volgende grote kans. Een goede aanval eindigde bij Daniëlle van de Donk, die vergat de bal binnen te schieten. Australië gaf wat tegengas, maar kon keepster Sari van Veenendaal niet in de problemen brengen.

 Invalster Lineth Beerensteyn breidde de voorsprong uit. Na een goede pass van Martens schoot ze de bal met een boog over Arnold heen. Ook Daniëlle van de Donk kwam op het scorebord. Na weer geklungel in de Australische defensie kon ze de bal vrij inschieten.

 Dylan Holmes kreeg aan de andere kant dé kans op de eretreffer, maar ze werkte de bal wonderbaarlijk genoeg naast het open doel.

###

"
537;576791;1. FC Köln;FSV Mainz 05;KOE;M05;2;3;2021-04-11Z;2020-21 German Bundesliga;Goal en assist Boëtius bij cruciale zege Mainz;"Mede dankzij Jean-Paul Boëtius heeft FSV Mainz een kostbare zege geboekt in het degradatieduel met FC Köln: 2-3. De oud-Feyenoorder scoorde en gaf een assist. Eerst zorgde hij in de beginfase voor 0-1 en na ruim een uur tekende hij voor de assist bij de gelijkmaker (2-2). De Luxemburger Leandro Barreiro maakte in de extra tijd de winnende treffer.

 Het was voor Boëtius zijn eerste doelpunt in dit Bundesliga-seizoen. Hij werd in de 79ste minuut gewisseld. Ploeggenoot Jeremiah St. Juste speelde de hele wedstrijd. Namens FC Köln kwamen Ondrej Duda en Ellyes Skhiri tot scoren.

 Op de ranglijst klom FSV Mainz met 28 punten naar de veertiende plek. Nummer 17 FC Köln heeft nu 5 punten minder.

###

"
538;576799;Schalke 04;FC Augsburg;S04;FCA;1;0;2021-04-11Z;2020-21 German Bundesliga;Schalke grijpt laatste strohalm met zege op Augsburg;"Schalke 04 heeft tegen FC Augsburg de tweede overwinning van het seizoen geboekt. Het werd 1-0 in de Veltins-Arena.

 Suat Serdar profiteerde in de vierde minuut van een enorme blunder van Augsburg-keeper Gikiewicz die een voorzet van de zijkant slecht verwerkte en de bal presenteerde aan de middenvelder van Schalke die op zijn 24e verjaardag simpel binnen tikte. Klaas-Jan Huntelaar, die voor de tweede keer in de basis stond, had vier minuten later een kans op de 2-0 maar zijn schot ging naast.

 Jeffrey Gouweleeuw, de aanvoerder van Augsburg kreeg in de 35e minuut een gele kaart voor een overtreding op zijn landgenoot  Huntelaar. Een kwartier voor tijd was Richter met een omhaal dichtbij de gelijkmaker maar keeper Fährmann redde knap. Huntelaar werd in de 84e minuut gewisseld en zag vanaf de bank hoe zijn collega's de overwinning over de streep trokken.

 Kans op handhaving miniem

 FC Augsburg verzuimde zich veilig te spelen en blijft op de elfde plaats staan. Schalke won dit seizoen pas één keer eerder een wedstrijd, op 9 januari werd het 4-0 tegen Hoffenheim.

 Ondanks deze nieuwe overwinning is de kans op handhaving nog steeds miniem. De achterstand op nummer 16 Arminia Bielefeld is 13 punten met nog 6 duels te gaan.

###

"
539;574320;De Graafschap;Go Ahead Eagles;GRA;GAE;1;0;2021-04-11Z;2020-21 Keuken Kampioen Divisie;De Graafschap doet goede zaken met nipte zege op Go Ahead;"De Graafschap komt weer dichter bij koploper SC Cambuur. De Superboeren boekten in eigen huis een minimale 1-0 zege op Go Ahead Eagles.

 In een saaie eerste helft waren er nauwelijks benoemenswaardige momenten te noteren. Na rust kwam de wedstrijd meer los. Jesse Schuurman brak in de 61ste minuut de ban namens de thuisploeg: 1-0.

 Na een fraaie actie van Johnatan Opoku prikte Schuurman zijn eerste van het seizoen binnen. Go Ahead ging in het vervolg zonder succes op zoek naar de gelijkmaker. De club uit Deventer was tien duels ongeslagen, maar moest dus zijn meerdere erkennen in het team van trainer Mike Snoei.

 Go Ahead-aanvoerder Jeroen Veldmate beleefde een pijnlijke middag in Doetinchem. De verdediger moest in de slotfase op de brancard het veld verlaten met een op het oog ernstige blessure.

 Voor Eagles-doelman Jay Gorter was de nederlaag een extra tegenvaller. De 20-jarige keeper hield dit seizoen al 22 keer de nul en kon het 50 jaar oude all-time record van wijlen Tonny van Leeuwen van 23 cleen sheets evenaren. Die prestatie laat dus nog op zich wachten.

 Door de overwinning komt De Graafschap op 70 punten, negen punten achter lijstaanvoerder Cambuur. Go Ahead staat momenteel vijfde met 62 punten.

 De achtervolgers Almere City en NAC Breda hebben nu 4 punten achterstand op de Superboeren. Almere heeft nog wel een duel extra te gaan. De eerste twee van de eerste divisie promoveren rechtstreeks.

###

"
540;574332;FC Den Bosch;SC Cambuur Leeuwarden;DBO;CAM;3;5;2021-04-09Z;2020-21 Keuken Kampioen Divisie;Koploper Cambuur in spektakelstuk langs hekkensluiter Den Bosch;"Op jacht naar de titel in de Keuken Kampioen Divisie heeft SC Cambuur de volgende stap gezet. De ploeg van trainer Henk de Jong versloeg in een leuke wedstrijd FC Den Bosch met 5-3.

 In het duel tussen de koploper en de hekkensluiter was het Cambuur dat uit de startblokken vloog. De Leeuwarders opende via Ragnar Oratmangoen de score. De middenvelder, die maandag tegen Excelsior al goed was voor een hattrick, schoot al na 4 minuten raak.

 Een kleine 20 minuten later verdubbelde Robert Mühren vanaf de stip de voorsprong. Nadat Lorenzo Fonseca Cambuur aanvaller Kallon neerhaalde, faalde Mühren niet vanaf elf meter en schoot hij alweer zijn 32ste van dit seizoen binnen.

 Hekkensluiter Den Bosch leek verslagen maar knokte zich knap terug in de wedstrijd. Cambuur-doelman Stevens redde eerst nog op een kopbal maar kon vervolgens niet voorkomen dat Romano Postema de aansluitingstreffer maakte. Vlak voor rust moest Cambuur via Oratmangoen de 3-1 maken. In de tegenaanval was het echter Den Bosch dat tot scoren kwam. Een voorzet van Postema werd binnen gewerkt door Dhoraso Moreo Klas.

 Ook na rust was het Cambuur dat fel begon. Al na dertig seconde was het middenvelder Michael Breij die de koploper op voorsprong zette. Maar weer kwam Den Bosch terug in de wedstrijd. Een kwartier voor tijd was het Jizz Hornkamp die de ploeg van trainer Jack de Gier op 3-3 schoot.

 Lang konden ze in Den Bosch niet genieten van de gelijkmaker. Want nog geen drie minuten later kopte Nick Doodeman een vrije trap van Hoedemakers bij de tweede paal binnen. In de blessuretijd besliste Oratmangoen met zijn tweede goal de wedstrijd. De middenvelder zette de 5-3 op het scorebord.

 Door de overwinning vergroot Cambuur de voorsprong op nummer twee De Graafschap, dat zondag in actie komt, met drie punten. De ploeg van trainer Henk de Jong staat nu maar liefst twaalf punten voor. Met nog vijf wedstrijden op het programma voor de Leeuwarders is het kampioenschap dichtbij.

 Excelsior – N.E.C.

 In Kralingen heeft Excelsior N.E.C. met 2-1 verslagen. Javier Vet schoot in de eerste helft met een schitterende volley de Nijmegenaren op voorsprong. In de tweede helft was het Joël Zwarts met de gelijkmaker. De aanvaller van Excelsior schoot met zijn linkerbeen de bal hard in de korte hoek binnen. De aanvaller schoot de Rotterdammers met zijn tweede van de avond naar de overwinning.

 FC Eindhoven - Jong PSV 

 In de kleine lichtstadderby heeft Jong PSV stadgenoot FC Eindhoven met 2-0 verslagen. Dennis Vos, de centrale verdediger van de beloftes van PSV opende de score. Tijn Daverveld miste vlak voor rust nog een penalty. Rechtsback Shurandy Sambo gooide de wedstrijd tien minuten voor tijd in het slot door de 2-0 te maken.

 FC Volendam – Helmond Sport 

 In de strijd om de vierde periode heeft Helmond Sport met 5-1 verloren van FC Volendam. Helmond Sport domineerde de eerste helft en kwam op voorsprong via Arno van Keilegom. In de tweede helft was het wedstrijdbeeld volledig gedraaid. Het was Volendam dat domineerde en op schitterende wijze op gelijke hoogte kwam via Ibrahim El Kadiri. Denso Kasius, Derry John Murkin en twee keer Samuele Mulattieri zorgden ervoor dat de score opliep naar maar liefst 5-1.

 Jong Ajax - TOP Oss

 In het rechterrijtje van de Keuken Kampioen Divisie heeft TOP Oss de beloftes van Ajax met 1-0 verslagen. Rechtsback Joshua Jeremiah Sanches schoot de nummer tien van de competitie op voorsprong met zijn eerste doelpunt in het betaalde voetbal.

###

"
541;574324;NAC Breda;Jong FC Utrecht;NAC;JUT;3;1;2021-04-09Z;2020-21 Keuken Kampioen Divisie;NAC boekt belangrijke overwinning in strijd om promotie;"In de strijd om promotie heeft NAC Breda Jong FC Utrecht met 3-1 verslagen. De ploeg van trainer Maurice Steijn verloor wel Kaj de Rooij met een blessure.

 NAC zag vooraf concurrent Almere City doelpuntloos gelijkspelen tegen Roda JC. De club uit Breda kon door overwinning op gelijke hoogte komen met de nummer drie in de Keuken Kampioen Divisie, die wel nog een wedstrijd tegoed heeft.

 NAC domineerde in de eerste helft en kwam na een klein half uur verdiend op voorsprong. Na een voorzet van Robin Schouten werkte FC Utrecht-verdediger Rick Meijssen de bal ongelukkig langs zijn eigen doelman.

 Vlak na rust moesten de beloften van FC Utrecht verder met tien man. Remco Balk kreeg een rode kaart van scheidsrechter Dieperink na een charge op Kaj de Rooij, die daardoor geblesseerd uitviel. Na de rode kaart drong NAC aan. Dat uitte zich in een schitterende omhaal van Mounir El Allouchi, maar FC Utrecht-doelman Maarten Paes redde goed.

 In een spaarzame uitbraak van Jong FC Utrecht veroorzaakte NAC-middenvelder Thom Haye een penalty. Een voorzet vanaf de zijkant kwam ongelukkig op de arm van de aanvoerder. Jeredy Hilterman schoot de penalty onberispelijk binnen.

 De ploeg uit Breda rechtte de rug. Moise Adilehou kopte uit een corner van Haye de 2-1 binnen waarna invaller Sydney van Hooijdonk met een schitterende vrije trap de 3-1 op het scorebord zette.

 Door de overwinning doet NAC nog steeds mee in de race om directe promotie naar de Eredivisie. De ploeg uit Breda blijft op plek vier staan met één punt achterstand op de nummer twee De Graafschap. De Superboeren komen zondag in actie tegen nummer vijf Go Ahead Eagles. Almere City, dat derde staat, ontvangt maandag Telstar.

###

"
542;574335;Roda JC Kerkrade;Almere City FC;RJC;ALM;0;0;2021-04-09Z;2020-21 Keuken Kampioen Divisie;Almere en Roda scoren niet in restant 'sneeuwduel';"Almere heeft in de strijd om promotie dure punten laten liggen. In 23 minuten tegen Roda JC werd niet meer gescoord waardoor het duel in 0-0 eindigde.

 De wedstrijd werd afgelopen maandag gestaakt. Scheidsrechter Ingmar Oostrom besloot na 67 minuten spelen, om beide teams naar de kleedkamers te sturen.

 Het begon toen na de rust zo hard te sneeuwen in Kerkrade, dat de lijnen van het kunstgras in het Parkstad Limburg-stadion op een bepaald moment amper meer zichtbaar waren. Na bijna drie kwartier wachten bleek het vanwege de hoeveelheid sneeuw op het veld niet veilig om verder te voetballen.

 Net zoals afgelopen maandag kwamen ook vandaag beide ploegen tot weinig kansen. Door het doelpuntloze gelijkspel blijft Almere op de derde plaats staan op één punt van nummer twee De Graafschap.

###

"
543;574349;Helmond Sport;Jong Ajax;HEL;JAJ;1;1;2021-04-05Z;2020-21 Keuken Kampioen Divisie;Helmond Sport verspeelt koppositie vierde periode;"Jong PSV heeft in de vierde periode van de Keuken Kampioen Divisie de koppositie overgenomen van Helmond Sport. De Eindhovense talenten waren op De Herdgang te sterk voor MVV, terwijl Helmond Sport in eigen huis tegen Jong Ajax niet verder kwam dan een gelijkspel.

 Helmond Sport-Jong Ajax

 Arno van Keilegom maakte op De Braak in de 55e minuut het doelpunt voor Helmond Sport. De Brabanders waren op weg naar de vierde zege in de periode, maar Naci Ünüvar zorgde voor de 1-1. Lance Duijvestijn was in de slotfase nog dicht bij het winnende doelpunt, maar hij kon Jong Ajax-doelman Daan Reiziger niet passeren.

 Jong PSV - MVV

 Joël Piroe bezorgde Jong PSV een goede start door na tien minuten voor de openingstreffer te zorgen. De Duitser Joy-Lance Mickels maakte in de tweede helft het doelpunt voor MVV door met een fraaie lob zijn landgenoot Vincent Müller te passeren. Rechtsback Shurandy Sambo bezorgde Jong PSV een voorsprong. Nadat MVV'er Manuel Angiulli van het veld werd gestuurd, maakte Jong PSV nog een doelpunt. De treffer kwam op naam van invaller Kristofer Kristinsson: 3-1. Jong PSV heeft nu in de vierde periode, evenals Helmond Sport, tien punten uit vier duels. De Eindhovenaren hebben een beter doelsaldo.

 FC Dordrecht - FC Eindhoven

 FC Dordrecht had in de eerste drie wedstrijden in de vierde periode zes punten behaald. Afgelopen vrijdag werd De Graafschap in Doetinchem verrassend verslagen (0-3), maar maandag ging het op eigen veld helemaal mis tegen FC Eindhoven. Het elftal van Ernie Brandts won met duidelijke cijfers aan De Krommedijk: 1-5.

 TOP Oss - FC Volendam

 FC Volendam heeft zich niet kunnen herstellen van de tik die SC Cambuur vrijdag uitdeelde. Na de nederlaag tegen de koploper (0-3), was TOP Oss maandag te sterk. De formatie van Klaas Wels won in Oss met 2-0.

 Jong AZ - FC Den Bosch

 Jong AZ trad maandag tegen FC Den Bosch aan met Yukinari Sugawara, Tijjani Reijnders en Zakaria Aboukhlal. Hakon Evjen, die ook een basisplaats had, tekende voor de openingstreffer. Lorenzo Soares Fonseca maakte in de tweede helft de gelijkmaker. Het duel leek in 1-1 te eindigen, maar in blessuretijd mocht Reijnders aanleggen vanaf elf meter. De middenvelder maakte geen fout: 2-1.

###

"
544;574352;N.E.C.;Telstar;N.E.C.;TEL;1;1;2021-04-05Z;2020-21 Keuken Kampioen Divisie;Telstar-topschutter Plet houdt N.E.C. van zege;"N.E.C. heeft twee punten laten liggen in de strijd om promotie naar de Eredivisie. De Nijmegenaren wonnen in eigen huis niet van Telstar. Lesley Bakker, basisdebutant bij Telstar, maakte een eigen doelpunt, Glynor Plet was goed voor de gelijkmaker: 1-1.

 De wedstrijd tussen de nummers 6 en 12 in de Keuken Kampioen Divisie stond in het teken van een mooie actie van het Amalia kinderziekenhuis. N.E.C. zamelde geld in voor 'kindvriendelijke kamers' voor jonge patiënten. Elaya, een tienjarige supporter, mocht de wedstrijdbal bezorgen na een vlucht met een traumahelikopter. Ook werden de wedstrijdshirts van de Nijmegenaren geveild.

 Ongelukkige basisdebutant

 Met de wedstrijdbal gebeurde er in de eerste helft bar weinig voor beide doelen. Het was typerend dat er een eigen doelpunt aan te pas moest komen om de 0-0 van het scorebord te krijgen. Basisdebutant Bakker werkte onder druk van oud-Telstar-speler Elayis Tavsan de bal achter zijn eigen doelman: 1-0.

 Plet trefzeker

 Daarmee leek N.E.C. op weg naar drie belangrijke punten in de strijd om promotie, maar Telstar, dat al nagenoeg kansloos is voor een play-offticket, kwam na rust sterk terug. N.E.C.-doelman Mattijs Branderhorst bracht nog redding na een fraai schot van Redouan El Yaakoubi, maar was bij een kopbal van Glynor Plet bij de daaropvolgende corner wel kansloos 1-1.

 Het was alweer de zeventiende treffer van 'Pi Pa Plet' in de Keuken Kampioen Divisie dit seizoen. Branderhorst moest daarna Vincent Regeling, eveneens met een kopbal na een corner, van de 1-2 houden.

 Met het punt komt N.E.C. op 57 punten uit 32 duels. De Nijmegenaren blijven zesde. Telstar staat twaalfde en heeft vier punten na vier duels in de vierde periode, daarmee lijkt promotie definitief uit zicht voor de ploeg van Andries Jonker.

###

"
545;576789;1. FC Union Berlin;Hertha BSC;FCU;BSC;1;1;2021-04-04Z;2020-21 German Bundesliga;Geen winnaar in Berlijnse derby;"De eerste Hauptstadtderby van 2021 kent geen winnaar. Nadat Hertha BSC in 2020 twee keer te sterk was voor 1.FC Union Berlin, lukte het de club uit Oost-Berlijn nog niet om de rollen om te draaien. In eigen stadion eindigde het duel in 1-1.

 Toch kwam de ploeg van Urs Fischer na tien minuten op voorsprong. Uit een voorzet van de Kroatische Petar Musa werkte Robert Andrich de bal in het Hertha-doel: 1-0. Een terechte voorsprong bij de ploeg waar Sheraldo Becker de komende periode ontbreekt door een blessure.

 Hertha, dat aantrad met Deyovaisio Zeefuik in de basis, kwam na 35 minuten op gelijke hoogte. De ploeg van Pál Dárdai kreeg een penalty na goed doorzetten van Dodi Lukebakio. De Belg ging zelf achter de bal staan en ramde hem binnen: 1-1.

 Veel schieten beide ploegen niet op met een punt. Union Berlin staat zevende op vier punten van nummer zes Bayer Leverkusen. Hertha heeft slechts twee punten meer dan nummer zestien Koln.

###

"
546;576782;Borussia Dortmund;Eintracht Frankfurt;DOR;SGE;1;2;2021-04-03Z;2020-21 German Bundesliga;Frankfurt klopt Dortmund in strijd om CL-ticket;"Borussia Dortmund heeft de kans laten liggen om de achterstand op nummer vier van de ranglijst Eintracht Frankfurt te verkleinen naar 1 punt. In eigen huis werd met 2-1 verloren. Nico Schulz bracht Frankfurt met een ongelukkige kopbal in eigen doel op voorsprong in de elfde minuut. Mats Hummels maakte vlak voor rust de gelijkmaker. In de 87e minuut bezorgde André Silva met zijn 22e doelpunt van het seizoen Frankfurt de overwinning. Het gat tussen nummer vier Frankfurt en nummer vijf Dortmund is nu zeven punten. De top vier plaatst zich voor de groepsfase Champions League.

 VfL Wolfsburg - 1. FC Köln 1-0

 VfL Wolfsburg verstevigde de derde plaats door thuis te winnen van 1. FC Köln, 1-0. De Kroaat Josip Brekalo scoorde in de 69e minuut, na voorbereidend werk van de Nederlandse schutter Wout Weghorst.

 Bayer Leverkusen - Schalke 04 2-1

 Het eerste doelpunt van Klaas-Jan Huntelaar sinds zijn comeback bij Schalke heeft weinig geholpen. Na bijna een half uur zette de Argentijn Lucas Alario Leverkusen op voorsprong. In de 59e minuut dacht Huntelaar even dat hij de gelijkmaker had ingetikt, maar het doelpunt werd wegens buitenspel in een eerdere fase van de aanval afgekeurd. Kort later scoorde de Tsjech Patrik Schick voor de thuisclub. In de 81e minuut maakte Huntelaar het weer spannend. De oud-Ajacied nam de bal op de borst aan na een voorzet van Can Bozdogan, om vervolgens met links raak te schieten, 2-1. Maar daar bleef het bij. Hannes Wolf, de opvolger van Peter Bosz begint met een overwinning.

 1. FSV Mainz 05 - Arminia Bielefeld 1-1

 De vier Nederlanders op het veld deelden de punten. Mainz met St.Juste en Boëtius kwam in de 56e minuut op voorsprong via een penalty veroorzaakt door Mike van der Hoorn. Bielefeld met ook Vlap in de basis maakte in de 76e minuut gelijk. Mainz staat op de 14e plaats, Bielefeld blijft zeventiende.

 FC Augsburg - TSG 1899 Hoffenheim 2-1

 Augsburg met Gouweleeuw als aanvoerder behaalt een belangrijke zege in de strijd tegen degradatie, passeert Hoffenheim op de ranglijst en klimt naar plaats elf. Vargas en Hahn zorgden voor de snelle 1-0 en 2-0 binnen 23 minuten. De 2-1 van Skov in de 86e minuut kwam te laat voor Hoffenheim waar Bogarde op de bank bleef.

 RB Leipzig - FC Bayern München 0-1

 Borussia Mönchengladbach - SC Freiburg 2-1

###

"
547;576786;RB Leipzig;Bayern München;RBL;MUN;0;1;2021-04-03Z;2020-21 German Bundesliga;Bayern München neemt met zege op Leipzig voorschot op titel;"Bayern München is hard op weg opnieuw kampioen van Duitsland te worden. De ploeg van coach Hansi Flick, titelverdediger en koploper in de Bundesliga, won zaterdag de uitwedstrijd tegen nummer 2 RB Leizpig met 1-0. Het verschil tussen de rivalen bedraagt nu 7 punten.

 Leon Goretzka zette Bayern vlak voor rust op voorsprong. Hij schoot de bal hard achter doelman Péter Gulácsi, nadat Thomas Müller hem op maat had bediend. Veer meer kansen hadden zich in het eerste deel niet voorgedaan.

 Met Justin Kluivert voor Emil Forsberg zette Leipzig meteen na de hervatting aan voor een offensief. Dat leidde onder meer tot een tweetal gevaarlijke acties van Dani Olmo. De Spanjaard, de afgelopen interlandperiode succesvol met Spanje, zag beide keren doelman Manuel Neuer ingrijpen. De international tikte bovendien een knal van Marcel Sabitzer onder de lat weg.

 Bayern speelde zonder de geblesseerde Poolse topscorer Robert Lewandowski.

 ""Dit is een zeer belangrijke stap"", reageerde Neuer na de winst. ""Dit mogen we niet meer weggeven. De titel moet voor ons zijn."" Trainer Julian Nagelsmann van Leipzig zei: ""Het wordt nu moeilijk voor ons, maar dat neemt niet weg dat we heel goed hebben gespeeld. In de tweede helft hebben we Bayern met de rug tegen de muur gezet. Het enige verschil was dat zij de bal in het doel schoten en wij naast het doel. Terwijl we de beste kansen hebben gehad.""

###

"
548;576783;Bayer Leverkusen;Schalke 04;B04;S04;2;1;2021-04-03Z;2020-21 German Bundesliga;Doelpunt Huntelaar helpt Schalke niet verder;"Het eerste doelpunt van Klaas-Jan Huntelaar sinds zijn terugkeer bij Schalke 04 in de Bundesliga heeft de club niet veel verder geholpen. Leverkusen won op eigen veld met 2-1 van de degradatiekandidaat, waar Huntelaar eindelijk voldoende hersteld was van een blessure om in de basis te staan.

 Vooralsnog komt Schalke 04 13 punten tekort voor een plaats die door een duel om promotie/degradatie nog enig uitzicht op handhaving biedt.

 Na bijna een half uur zette de Argentijn Lucas Alario Leverkusen op voorsprong. In de 59e minuut dacht Huntelaar even dat hij de gelijkmaker had ingetikt, maar het doelpunt werd wegens buitenspel in een eerdere fase van de aanval afgekeurd. Kort later scoorde de Tsjech Patrik Schick voor de thuisclub.

 In de 81e minuut maakte Huntelaar het weer spannend. De oud-Ajacied nam de bal op de borst aan na een voorzet van Can Bozdogan, om vervolgens met links raak te schieten, 2-1. Maar daar bleef het bij. Hannes Wolf, de opvolger van Peter Bosz begint met een overwinning.

 Klaas-Jan Huntelaar na zijn doelpunt tegen Leverkusen

 Record

 Huntelaar verruilde in januari Ajax voor Schalke. Door blessures was de oud-international nog niet verder gekomen dan twee invalbeurten. Huntelaar is nu met zijn 37 jaar en 234 dagen de oudste doelpuntenmaker ooit in de Bundesliga voor Schalke. Keeper Oliver Reck was de oude record-houder.

 Jeremie Frimpong viel in de slotfase in bij Leverkusen.

###

"
549;574370;Go Ahead Eagles;Roda JC Kerkrade;GAE;RJC;0;0;2021-04-02Z;2020-21 Keuken Kampioen Divisie;Go Ahead schiet niets op met 0-0 tegen Roda;"Go Ahead Eagles heeft verzuimd om de druk op te voeren bij de top-4 van de Keuken Kampioen Divisie. Thuis kwam de nummer vijf niet verder dan een gelijkspel tegen Roda JC: 0-0.

 Eagles-goalie Jay Gorter hield voor de 21ste keer dit seizoen zijn doel schoon. De 20-jarige keeper kan ook nog het record van oud-doelman Tonnie van Leeuwen verbreken: 23 duels zonder tegengoal.

 Bij winst hadden de Eagles op drie punten van De Graafschap kunnen komen. Die ploeg staat nu tweede en die plek geeft recht op directe promotie. Roda JC staat achtste, dat is voorlopig genoeg om mee te doen aan de play-offs.

###

"
550;587959;Ajax Vrouwen;ADO Den Haag Vrouwen;AJA;ADO;1;0;2021-03-28Z;2020-21 Vrouwen Eredivisie, 2020-21 Pure Energie Eredivisie Vrouwen;Ajax nadert koploper PSV na winst op ADO;"Ajax Vrouwen is in puntenaantal weer op gelijke hoogte met PSV Vrouwen door een overwinning op ADO Den Haag. Dankzij een doelpunt van Samantha van Diemen vlak na rust winnen de Amsterdammers van de nummer vier van de Pure Energie Eredivisie Vrouwen: 1-0.

 Op aangeven van Linda Bakker maakte Van Diemen vier minuten na rust haar eerste doelpunt ooit in de Eredivisie. Ajax heeft nu 31 punten uit 14 wedstrijden. Koploper PSV staat eveneens op 31 punten, maar komt dinsdag pas in actie tegen FC Twente door een corona-uitbraak bij de Eindhovenaren.

 Nummer vijf PEC Zwolle speelde zondagmiddag met 2-2 gelijk tegen hekkensluiter Excelsior, terwijl VV Alkmaar nummer zes sc Heerenveen nadert door een 4-3 overwinning.

###

"
551;590385;Gibraltar;Nederland;GIB;NED;0;7;2021-03-30Z;2022 WK 2022 Kwalificatie - UEFA, Groepsfase;Oranje na moeizame start naar zevenklapper op Gibraltar, blessuredrama Blind;"Het Nederlands elftal heeft na een zeer moeizame start met ruim verschil gewonnen van Gibraltar. Na een helft stond het pas 1-0 voor Nederland, maar na rust bouwde Oranje de voorsprong uit naar een zeer acceptabele zege: 7-0. Het is de grootste uitoverwinning van Nederland sinds 1993.

 Daarmee komt het Nederlands elftal niet alleen op 1 punt van koploper Turkije, dat niet won van Letland (3-3), maar werkte het ook aan het doelsaldo. Voor Daley Blind eindigde het duel vroegtijdig, de verdediger moet vrezen voor een zware knieblessure.

 'Reus' van Gibraltar

 In de eerste helft imponeerde Oranje, dat met dezelfde elf spelers aantrad als tegen Letland (2-0 zege), geen moment. Met stroperig aanvalsspel werd de defensie van Gibraltar niet vaak uit elkaar gespeeld. En als dat gebeurde, was doelman Dayle Coleing een grote sta in de weg.

 De boomlange 'Reus van Gibraltar' wierp zich onverschrokken voor Memphis Depay en keerde knap een inzet van Georginio Wijnaldum. Pas bij een goed geplaatst schot van Steven Berghuis, die de bal toevallig voor zijn voeten kreeg, was Coleing wel kansloos: 1-0 voor Oranje.

 Blessuredrama Blind

 Ook de start na rust, met Ryan Gravenberch voor Denzel Dumfries, was nog niet veelbelovend. Matthijs de Ligt en Daley Blind moesten de doorgebroken Tjay de Barr zelfs van scoren houden. Blind moest het moment bekopen met een zware blessure, na een wilde actie van spits De Barr verdraaide de Ajax-verdediger op hele nare wijze zijn knie en enkel. Blind moest op een brancard het veld af. Na afloop werd duidelijk dat het waarschijnlijk om een enkelblessure gaat bij de verdediger.

 Doelpuntengolf Oranje

 Bondscoach Frank de Boer koos voor aanvaller Donyell Malen als vervanger van Blind. Ondanks dat Malen geen doorslaggevende rol speelde tijdens zijn invalbeurt, ging het hem en Gravenberch voor verdedigers Dumfries en Blind wel lopen bij Oranje. Binnen een tijdsbestek van 10 minuten scoorden Luuk de Jong, Memphis Depay, Georginio Wijnaldum en Malen zelf.

 De Jong liep bij de eerste paal een lage voorzet van Berghuis binnen, Depay scoorde met een van richting veranderde vrije trap, Wijnaldum met links uit de rebound na een eigen doelpoging en Malen na een vlotlopende aanval.

 Daarna stokte de productie van het Nederlands elftal even, maar na het uitvallen van doelman Coleing zorgde invaller Donny van de Beek in de slotfase alsnog voor de 6-0 en Depay voor de 7-0 na een voortreffelijke actie van Owen Wijndal.

 Oranje stijgt in poule G

 Nederland doet met de zege goede zaken in de strijd om een ticket voor het WK in Qatar. Oranje stijgt naar plaats 2 in groep G met nog slechts 1 punt achterstand op Turkije en op gelijke hoogte met Montenegro, dat verloor van Noorwegen. Het Nederlands elftal heeft net als Noorwegen en Montenegro 6 punten na 3 duels, maar een veel beter doelsaldo.

###

"
552;587961;PSV Vrouwen;FC Twente Vrouwen;PSV;TWE;1;2;2021-03-30Z;2020-21 Vrouwen Eredivisie, 2020-21 Pure Energie Eredivisie Vrouwen;Twente Vrouwen neemt koppositie over van PSV na zege in topper;"FC Twente heeft de topper tegen PSV in de Pure Energie Eredivisie Vrouwen gewonnen. In Eindhoven draaide de ploeg van trainer Tommy Stroot een achterstand om in een nipte zege: 1-2. Twente gaat daardoor als koploper naar de kampioenspoule.

 Het duel tussen beide ploegen was door een corona-uitbraak bij de Eindhovenaren verplaatst van zondag naar dinsdag. Onder meer topscorer Joëlle Smits (14 goals in 12 competitieduels voor PSV) moest alsnog de wedstrijd aan zich voorbij laten gaan.

 Kalma belangrijk
PSV opende in de tweede helft de score. Esmee Brugts was in de 61e minuut het eindstation van een fraaie aanval: 1-0. Daarna kwam Twente op gelukkige wijze langszij door een eigen doelpunt van Mandy van den Berg. Tien minuten voor tijd schoot Fenna Kalma met een prachtig schot van afstand haar ploeg naar de drie punten.

 Met FC Twente (32 punten) en PSV (31) gaan ook Ajax (31) en ADO Den Haag (20) komende maand strijden om de kampioensschaal. Ze beginnen aan de play-offs met een halvering van het puntenaantal dat tijdens de reguliere competitie is vergaard.

###

"
553;590529;Nederland;Hongarije O21;NED;HUN;6;1;2021-03-30Z;2021 UEFA EK Onder 21, Groepsfase;Jong Oranje ziet droomscenario uitkomen en plaatst zich voor kwartfinales EK;"Jong Oranje heeft zich met een overtuigende 6-1 zege op Jong Hongarije als groepshoofd geplaatst voor de kwartfinales van het EK Onder-21. Dit ook vanwege het gelijkspel tussen Jong Duitsland en Jong Roemenië (0-0). Bij de Nederlandse beloften was Cody Gakpo met twee doelpunten én een assist de absolute uitblinker van de avond.

 Jong Oranje begon moeizaam tegen Jong Hongarije, maar nam na een slordige openingsfase het initiatief over van de Hongaren. Ferdi Kadioglu en Dani de Wit kregen twee goede kansen om de score te openen, maar slaagden daar niet in. Vlak voor rust was het wél raak voor Jong Oranje. De Wit brak de ban na een uitstekende pass van Gakpo, die even daarvoor al een gevaarlijk schot van richting veranderd zag worden.

 In de tweede helft begon Jong Oranje uitstekend en ging de bal al na een minuut op de stip, nadat Gakpo in het zestienmetergebied onderuit was gehaald. Myron Boadu verdubbelde vervolgens vanaf elf meter de marge. Opvallend was dat bondscoach Erwin van de Looi direct na rust drie wissels doorvoerde. Deyovaisio Zeefuik, Tyrell Malacia en Brian Brobbey vielen in voor respectievelijk Jordan Teze, Mitchel Bakker en Justin Kluivert.

 Dominant
Met de verse krachten in het veld, gaf Jong Oranje de controle over de wedstrijd niet meer uit handen. Na de rake strafschop van Boadu tekende Gakpo even later voor de 3-0. Ook Jong Hongarije kreeg nog een penalty door een handsbal van Sven Botman. Aanvoerder Bendegúz Bolla schoot keurig binnen, maar daarna was het weer aan Gakpo om de marge van drie doelpunten te herstellen. In de slotfase sloegen ook Botman en Brobbey nog een keer toe: 6-1.

 Zo plaatst Jong Oranje zich na twee gelijke spelen toch nog overtuigend voor de kwartfinales van het EK. Dan neemt de ploeg van Van de Looi het op tegen Denemarken, Frankrijk of Rusland. De tegenstander is woensdag bekend. De knock-outfase begint pas eind mei, omdat het toernooi vanwege de coronapandemie is opgesplitst in twee delen. De halve finales worden afgewerkt op 3 juni, waarna de finale drie dagen later op het programma staat.

###

"
554;590538;Duitsland O21;Nederland;GER;NED;1;1;2021-03-27Z;2021 UEFA EK Onder 21, Groepsfase;Jong Oranje speelt gelijk tegen Duitsland;"Jong Oranje is heeft op het EK met 1-1 gelijk gespeeld tegen Jong Duitsland. Lang had de ploeg van Van de Looi uitzicht op de overwinning. Justin Kluivert maakte vlak na rust de 1-0, maar in de slotfase schoot Anderlecht-spits Lukas Nmecha de gelijkmaker binnen.

 Jong Oranje moet nu sowieso winnen van het uitgeschakelde Hongarije en het liefst ruim anders is het toernooi voorbij. En mochten Roemenië en Duitsland met 2-2 gelijkspelen, of een remise met meer goals, is het alsnog klaar. Tot overmaat van ramp verloor Jong Oranje ook nog Noah Lang en liep Teun Koopmeiners tegen een schorsing aan.

 Erwin van de Looi begon met drie nieuwe mensen aan deze must-not-lose wedstrijd tegen Jong Duitsland. Zoals verwacht begonnen Cody Gakpo en Sven Botman nu wel. Dat ging ten koste van Deyavaisio Zeefuik en Myron Boadu. Maar Van de Looi passeerde ook Ludovit Reis en gaf Sparta-middenvelder Abdou Harroui een kans.

 De eerste helft was van Jong Oranje een aaneenschakeling van misverstanden, verkeerde passes en onbegrijpelijke beslissingen. En de angst om te verliezen was ook bij Duitsland groter dan het verlangen om te winnen. Een saai schaakspelletje met de blessure van Noah Lang als dieptepunt. De ster van Club Brugge verliet na twintig minuten huilend het veld.

 Lang wilde zo graag schitteren op dit EK, maar een ongelukkige botsing met Teun Koopmeiners, waarbij hij een tik op de knie kreeg, heeft die droom wreed verstoord. Lang probeerde het nog wel even, maar ging vijf minuten later weer op het gras liggen, waarna de tranen kwamen. Van de Looi gaat er vanuit dat hij dinsdag in de laatste groepswedstrijd niet kan beschikken over de ongelukkige Lang. ""We moeten het even afwachten, maar het lijkt me vrij kort dag. Zijn knie zit nu in een brace en morgen volgt een scan"", aldus Van de Looi. ""Hij is nu vrij verdrietig en heeft veel pijn. Ik ben geen dokter, maar het ziet er op het eerste moment niet goed uit."" Jong Oranje was tien minuten voor rust wel dicht bij de openingstreffer toen De Wit op de paal kopte na een voorzet van Gakpo Meteen na rust kwam Jong Oranje wel op voorsprong na een geweldig cadeau van de Duitse doelman Finn Dahmen. Hij kreeg de bal uit een ingooi onder een ietsiepietsie druk van Justin Kluivert niet lekker onder controle met een geweldige mispeer tot gevolg. Kluivert pikte de bal op een schoof 'm in het lege doel.

 Lang stond Jong Oranje met anderhalf been in de kwartfinale tot Lukas Nmecha in de 83ste minuut na een vlotte aanval de 1-1 binnenschoot. Als Roemenië en Duitsland nu gelijkspelen met 2-2 of meer is het afgelopen. Wordt dat 1-1 moet er met twee doelpunten verschil gewonnen worden van de uitgeschakelde Hongaren. Anders is het ook exit voor Jong Oranje. Alleen als Duitsland - Roemenië een winnaar krijgt is 'gewoon' winnen genoeg. Van de Looi gaat ervan uit een overwinning volstaat voor een vervolg. ""We weten wat we moeten doen tegen de Hongaren"", aldus Van de Looi. ""De situatie is zoals die is. Ik hoop dat de Duitsers hun sportieve plicht gaan doen.""

 Koopmeiners is geschorst voor de beslissende clash met de Hongaren. De captain is geschorst na zijn tweede gele kaart dit toernooi.

###

"
555;574381;FC Den Bosch;Go Ahead Eagles;DBO;GAE;3;3;2021-03-29Z;2020-21 Keuken Kampioen Divisie;Go Ahead Eagles verspeelt dure punten op knotsgekke avond in Den Bosch;"Go Ahead Eagles heeft twee belangrijke punten laten liggen in de strijd om promotie. Bij FC Den Bosch werd er met 3-3 gelijkgespeeld.

 De start van de bezoekers was nog uitstekend. 'Den Bosch-specialist' Bas Kuipers scoorde al na 7 minuten met een fraaie uithaal. De linksback, die niet vaak scoort, maar in het heenduel ook al trefzeker was tegen de Bosschenaren, nam de bal ineens uit de stuit en liet Wouter van der Steen kansloos. Giannis-Foivos Botos verdubbelde na een half uur de voorsprong: 0-2.

 Comeback

 Den Bosch is hekkensluiter, maar liet zich ondanks de vroege achterstand van zijn beste kant zien tegen subtopper Go Ahead Eagles. In de eerste helft hield de uitstekend keepende Jay Gorter de thuisploeg nog van scoren, maar na rust was er geen houden meer aan voor de Go Ahead-doelman. Gorter, die tot maandag maar 19 tegengoals incasseerde, was kansloos bij een knullige eigen goal van Jeroen Veldmate en twee strafschoppen van Jizz Hornkamp.

 Veldmate de schlemiel, ook Van Hedel ongelukkig

 Verdediger Veldmate, wiens contract deze week formeel werd opgezegd, was de schlemiel bij Go Ahead. Hij was niet alleen de maker van het eigen doelpunt, maar veroorzaakte in de slotfase ook nog de strafschop waaruit de 3-2 viel.

 Den Bosch-coach Jack de Gier leek daarmee de volle buit te pakken tegen de ploeg waar hij werd vorig seizoen niet mocht blijven, maar Jorn van Hedel gaf met een compleet mislukte terugkopbal de zege nog uit handen, de bal viel zo over Van der Steen heen: 3-3.

 Den Bosch blijft ook met het zwaarbevochten punt hekkensluiter en heeft vier punten achterstand op FC Dordrecht, dat won van Telstar. Go Ahead verzuimt te profiteren van het verlies van Cambuur, De Graafschap en Almere en verliest terrein op nummer 3 NAC. De Deventenaren hebben 6 punten achterstand op De Graafschap dat de tweede rechtstreekse promotieplaats bezet in de Keuken Kampioen Divisie.

###

"
556;574385;FC Dordrecht;Telstar;DOR;TEL;1;0;2021-03-29Z;2020-21 Keuken Kampioen Divisie;Telstar verslikt zich in Dordt na domme rode kaart;"Telstar heeft zichzelf een slechte dienst bewezen in de strijd om plaats acht. Laagvlieger FC Dordrecht was met 1-0 te sterk voor de ploeg van Andries Jonker. Kantelpunt van het duel was de rode kaart van Cas Dijkstra.

 In een vrij tamme eerste helft was de grootste kans voor Dijkstra. Hij zag zijn poging van de lijn gehaald worden door Jari Schuurman. Vlak voor rust eiste Dijksta wederom de aandacht op; de jonge middenvelder schopte na en kreeg van scheidsrechter Alex Bos de rode kaart.

 In de tweede helft profiteerde Dordt. Aanvoerder Kevin Jansen kopte een voorzet van Thomas Poll binnen: 1-0. In de slotfase ging doelman Jasper Schendelaar nog mee naar voren, maar de Witte Leeuwen konden het offensief niet belonen met de gelijkmaker.

 Door de nederlaag blijft Telstar de nummer negen van de ranglijst. Het verschil met Roda JC, dat op de felbegeerde achtste plaats staat, is met nog acht wedstrijden te gaan elf punten.

###

"
557;574377;NAC Breda;De Graafschap;NAC;GRA;3;1;2021-03-28Z;2020-21 Keuken Kampioen Divisie;NAC blijft in race voor directe promotie met zege op De Graafschap;"In de strijd om de tweede plek in de Keuken Kampioen Divisie heeft NAC Breda een kostbare zege behaald tegen concurrent De Graafschap. De beladen topper eindigde in Brabant in 3-1. Daardoor heeft NAC nog maar twee punten minder dan nummer 2 De Graafschap.

 De wedstrijd begon met vuurwerk. Buiten het stadion letterlijk met vuurpijlen die werden afgestoken door de fans die niet naar binnen mochten en op het op het veld met een afstandsschot van Robin Schouten. Zijn poging vanaf 30 meter in de tweede minuut zou naast zijn gegaan maar werd door keeper Rody de Boer in eigen doel geslagen. Curieus. Negen minuten later stond het alweer gelijk. Uitgerekend Ralf Seuntjens, de geboren Bredanaar, die volgens seizoen voor NAC speelt, tekende voor de gelijkmaker, op aangeven van oud-NAC'er Danny Verbeek. Het schot van Seuntjens was al van dichtbij maar toen het ook nog van richting werd veranderd door Colin Rösler was er voor keeper Nick Olij geen houden meer aan. Het leek wel of het kruit met die twee snelle doelpunten verschoten was want daarna kakte de wedstrijd in. Een schot naast van Bilate en een poging van heel ver van Van Mieghem over het doel, dat was het wel in de eerste helft.

 El Allouchi in de driehoek

 De tweede helft begon net als de eerste met een snel doelpunt. Een vrije trap van El Allouchi vanaf de punt van de zestienmeter was te hard voor De Boer en viel uit de kluts voor de voeten van Rösler die de bal alleen nog maar binnen hoefde te tikken. Maurice Steijn die door een schorsing niet op de bank mocht zitten zag vanaf de tribune dat De Graafschap weinig meer klaarspeelde. Omdat zijn assistent Hans Visser in quarantaine zit namen andere asistenten  Edwin de Graaf en Gabor Babos de honneurs waar in deze cruciale wedstrijd. Mounir El Allouchi zorgde voor het mooiste doelpunt van de avond. In de 74e minuut haalde hij heerlijk uit met links vanaf een meter of 22. De bal verdween in de linker kruising, onhoudbaar voor De Boer, 3-1. Daar bleef het bij.

 Strijd om tweede plaats volledig open

 De Graafschap blijft tweede maar profiteert niet van de nederlaag eerder vandaag van Cambuur. Het gat blijft zes punten. NAC klimt naar de derde plaats en heeft 8 punten achterstand op Cambuur en 2 punten op De Graafschap. Nummer vier Almere City heeft net als NAC 62 punten maar een minder doelsaldo.

###

"
558;574383;Roda JC Kerkrade;SC Cambuur Leeuwarden;RJC;CAM;3;1;2021-03-28Z;2020-21 Keuken Kampioen Divisie;Cambuur struikelt in Kerkrade;"Koploper SC Cambuur heeft in de Keuken Kampioen Divisie de vierde nederlaag geïncasseerd. Roda JC was in eigen stadion met 3-1 te sterk. In een leuke eerste helft was er weinig krachtsverschil tussen de koploper en de nummer 8 van de ranglijst. Beide ploegen kregen evenveel kansen. Mühren, Doodeman en Falkenburg kwamen alleen voor de keeper maar verzuimden de score te openen. In de 19e minuut claimden de bezoekers een penalty toen Goppel na een hoekschop te laat was en Ter Heide ten val bracht. Scheidsrechter Blom stond op een meter afstand en oordeelde anders. In de 32e minuut stuurde Pflücke met een knappe pass Dylan Vente alleen op keeper Sonny Stevens af, die kon in eerste instantie nog redden maar de rebound was voor Erik Falkenburg die in een leeg doel kon afwerken, 1-0. Cambuur op achterstand, dat was alweer even geleden. Op 19 maart kwam Jong Ajax met 1-0 voor maar pakte de koploper nog een punt. Vandaag niet. Het tempo werd in de tweede helft opgeschroefd en Roda werd achteruit gedrongen maar Roda overleefde dankzij een prima keepende Hoekstra en een nodige portie geluk. Hoedemakers raakte de buitenkant van de paal en Mühren pegelde nog op de binnenkant paal maar de bal stuiterde weer het veld in. In het laatste tien gebeurde er van alles. Pflücke maakte in de 80e minuut de 2-0, dat leek de beslissing tot Mühren in de 85e minuut alsnog zijn 27e treffer van het seizoen maakte. Een spannende finale diende zich aan maar toen invaller Kees Luijckx in de 88e minuut de 3-1 maakte was het over.

 Titelstrijd nog spannender

 Cambuur lijdt de vierde nederlaag van het seizoen maar blijft koploper met zes punten voorsprong op De Graafschap dat met een overwinning op NAC dus op drie punten kan komen. Roda JC blijft achtste en verstevigt de play-off plaats. De voorsprong op nummer negen Telstar is 11 punten.

###

"
559;574373;Excelsior;Helmond Sport;EXC;HEL;0;3;2021-03-28Z;2020-21 Keuken Kampioen Divisie;Helmond Sport maakt einde aan laatste illusies Excelsior;"Helmond Sport heeft een einde gemaakt aan de laatste promotie-illusies van Excelsior. De ploeg van Wil Boessen won in Kralingen met 0-3 door doelpunten van Dean van der Sluys, Jordy Thomassen en Arno Van Keilegom.

 De laatste hoop van Excelsior om nog te promoveren zou via de laatste periodetitel zijn, maar na de verliespartij tegen Helmond Sport kunnen die aspiraties de prullenbak in. Helmond Sport is door de tweede uitoverwinning op rij juist een van de koplopers in de vierde periode.

 Eerste Helmondse goal Van der Sluys

 De ploeg van Boessen kwam in de 59ste minuut op voorsprong via Van der Sluys. De linksback maakte zijn eerste doelpunt van het seizoen op aangeven van rechtsback Boyd Reith: 0-1.

 In de slotfase van het duel liepen de Helmonders, nu op een punt van Excelsior elfde, verder weg. Uit een lange trap van Alec Van Hoorenbeeck won Thomassen het duel van Robin van der Meer, waarna hij Alessandro Damen met een mooie lob verschalkte: 0-2.

 In de 89ste minuut zorgde de Belgische Van Keilegom voor de eindstand met zijn zevende goal van het seizoen. Helmond Sport won voor het eerst sinds het voorjaar van 2018 twee uitduels op rij.

###

"
560;590405;Nederland;Letland;NED;LET;2;0;2021-03-27Z;2022 WK 2022 Kwalificatie - UEFA, Groepsfase;Slordig Nederland wint van Letland;"Het Nederlands elftal heeft de thuiswedstrijd tegen Letland winnend afgesloten (2-0). Steven Berghuis (32e minuut) en Luuk de Jong (69e minuut) maakten de doelpunten in een Johan Cruijff ArenA met 5000 toeschouwers.

 Oranje deed veel goed tegen de Letten, maar verzuimde wel veel vaker te scoren. Nederland kwam tot maar liefst 35 doelpogingen tegen Letland, dat maar sporadisch op de helft van de thuisploeg verscheen maar in de slotfase nog wel de paal raakte.

 Oranje vervolgt de WK-kwalificatie dinsdag met een uitwedstrijd tegen Gibraltar. Turkije en Montenegro leiden na twee duels groep G van het kwalificatietoernooi voor het WK van 2022 in Qatar met 6 punten. Nederland en Noorwegen volgen op 3 punten.

###

"
561;574379;FC Eindhoven;TOP Oss;EIN;TOP;0;0;2021-03-26Z;2020-21 Keuken Kampioen Divisie;Eindhoven en Top Oss spelen bloedeloos gelijk;"In de Keuken Kampioen Divisie zijn FC Eindhoven en Top Oss in het Jan Louwers stadion in Eindhoven niet verder gekomen dan een bloedeloze 0-0.

###

"
562;574375;MVV Maastricht;Almere City FC;MVV;ALM;2;0;2021-03-26Z;2020-21 Keuken Kampioen Divisie;MVV stunt tegen Almere door Blummel en Mickels;"MVV heeft Almere City FC veel pijn gedaan in de strijd om directe promotie. De Limburgers versloegen de nummer drie van de Keuken Kampioen Divisie na doelpunten van Sven Blummel en Joy-Lance Mickels: 2-0.

 MVV speelde een hele sterke eerste helft en hield Almere City eigenlijk constant van de eigen zestien af. Jérôme Déom was misschien wel de beste speler aan Maastrichtse zijde. De Belg was een plaag voor de ploeg die zo graag naar de Eredivisie wil promoveren. In de tweede helft werd hij onderuit gehaald in het strafschopgebied van de tegenstander na 69 minuten, maar een strafschop kwam er niet.

 Eerste goal in twee jaar

 In de tegenaanval kreeg John Yeboah een enorme mogelijkheid om Almere City op voorsprong te schieten, maar van dichtbij schoot hij op de lat. Niet veel later viel eindelijk de openingstreffer. Uit een pass van Mickels kwam Blummel vrij voor Almere-doelman Michael Woud. Met een hard schot in de korte hoek opende hij de score: 1-0. Het was de eerste goal in Nederland sinds april 2019 voor de aanvaller.

 In de 82ste minuut was het de Duitser ditmaal geen aangever was, maar afmaker. De buitenspeler ontsnapte aan de defensie van Almere en schoot knap raak achter de Australische doelman: 2-0.

 MVV klimt op ranglijst

 MVV klimt door de overwinning over TOP en Jong Ajax heen op de ranglijst naar plek elf, al komen die clubs nog wel in actie. Almere City laat duren punten liggen in Maastricht. De ploeg van Jeroen Rijsdijk had nummer twee De Graafschap kunnen passeren, maar staat nu twee punten achter op de ploeg uit de Achterhoek. NAC Breda kan bij winst op De Graafschap op gelijke hoogte komen met Almere.

###

"
563;590546;Roemenië O21;Nederland;ROU;NED;1;1;2021-03-24Z;2021 UEFA EK Onder 21, Groepsfase;Jong Oranje in moeizaam openingsduel EK niet langs Roemenië;"Jong Oranje heeft in het eerste groepsduel van het EK in een moeizaam duel gelijk gespeeld tegen Jong Roemenië, dat in de vorige editie nog tot de halve finale reikte. Na twee vroege treffers viel de wedstrijd in het slot: 1-1.

 In dezelfde poule won Jong Duitsland van Jong Hongarije (3-0). Nederland treft zaterdag de Duitsers en dinsdag de Hongaren. De nummers 1 en 2 bereiken de kwartfinales.

 Sterk begin

 In het gloednieuwe stadion in Boekarest koos bondscoach Erwin van der Looi voor een centrum met Jordan Teze en Perr Schuurs. Sven Botman leek nog niet fit genoeg en begon op de bank. In een 4-2-2-2 systeem stonden Myron Boadu en Justin Kluivert in de voorhoede, met Noa Lang en Dani de Wit als aanvallende middenvelders. Kjell Scherpen kreeg de voorkeur onder de lat boven Justin Bijlow.

 De eerste echte kans was voor de Wit, die naast kopte naast na een hoekschop van Kluivert. Op exact dezelfde plek kopte Schuurs even later wel raak uit een corner en zo beloonde Jong Oranje zichzelf voor een felle openingsfase. De Roemeense tegenstander sloeg vervolgens meteen terug met een prachtige vrije trap. Andrei Ciabanu was de doelpuntenmaker. De rest van eerste helft domineerde de Nederlandse jeugdploeg, maar tot een doelpunt kwam het niet.

 Kansen schaars

 Ook in de tweede helft hadden de jonkies moeite om in de buurt van het doel van de tegenstander te komen. Vlak na een goede poging van Teun Koopmeiners van afstand kwam Jong Oranje goed weg. Van dichtbij verzuimden de Roemenen om de voorsprong te pakken. Invallers Cody Gakpo en Bryan Brobbey moesten voor de verlossende treffer zorgen, maar die bleef uit. Ciabanu schoot Jong Roemenië zelfs bijna nog naar de overwinning, maar Scherpen was alert.

###

"
564;590430;Turkije;Nederland;TUR;NED;4;2;2021-03-24Z;2022 WK 2022 Kwalificatie - UEFA, Groepsfase;Oranje dramatisch onderuit tegen Turkije;"Het Nederlands elftal is het kwalificatietoernooi voor het WK in Qatar met een nederlaag begonnen. Oranje verloor het uitduel met Turkije (4-2), na een achterstand van 3-0.

 Burak Yilmaz was de grote plaaggeest van Oranje, dat zaterdag tegen Letland speelt en voor dinsdag een uitduel met Gibraltar op het programma heeft staan. De spits van Lille scoorde driemaal. De 35-jarige Yilmaz schoot in de 15e minuut raak via het lichaam van Matthijs de Ligt. Hij benutte in de 34e minuut een strafschop, na een overtreding van Donyell Malen op Okay Yokusku.

 Kleine opleving

 Even leek een inhaalrace mogelijk, maar in de eerste minuut van de tweede helft kreeg Hakan Çalhanoglu alle ruimte om uit te halen (3-0). De Boer reageerde en bracht onder meer Davy Klaassen en Luuk de Jong in de ploeg. Klaassen tekende in de 75e minuut voor 3-1 en Luuk de Jong maakte een minuut later de 3-2. Even deed Oranje weer mee, totdat Yilmaz een vrije trap verzilverde. Memphis Depay miste in blessuretijd nog een strafschop voor Nederland.

 Oranje miste een videoscheidsrechter in een leeg Atatürk Olympisch Stadion. De Ligt dacht even voor rust dat zijn inzet de doellijn passeerde. En even voor de 1-0 claimde Oranje vergeefs een penalty omdat er hands zou zijn gemaakt. Bij duels in de WK-kwalificatie zijn er echter geen videoscheidsrechters actief.

 Meteen in achtervolging

 Nederland heeft in de resterende negen kwalificatieduels nog alle kans om de achterstand goed te maken. Maar het fletse spel van zijn ploeg zal bondscoach Frank de Boer zorgen baren. Oranje was in de Turkse metropool geen schim van de ploeg die onder de vertrokken Ronald Koeman weer aansluiting met de Europese top wist te vinden.

###

"
565;574390;SC Cambuur Leeuwarden;FC Eindhoven;CAM;EIN;3;0;2021-03-22Z;2020-21 Keuken Kampioen Divisie;Cambuur pas in tweede helft langs Eindhoven;"SC Cambuur heeft in eigen huis geen fout gemaakt tegen de nummer 16 FC Eindhoven. Drie doelpunten na rust waren goed voor de overwinning.

 In de eerste helft was het éénrichtingsverkeer in het Cambuur stadion, in de richting van keeper Eindhoven-keeper Ruud Swinkels. De bezoekers trokken zich terug en de koploper beet zijn tanden stuk op de Eindhovense 5-4-1 formatie. Desondanks waren er mogelijkheden. Maar Doodeman, Mühren en vooral Korte deden er te weinig mee. Slordigheid die Jacky Donkor had kunnen bestraffen na een misser van Mac-Intosh maar de Belg schoot oog in oog met Cambuur-keeper Sonny Stevens over het doel.

 Alle doelpunten na rust

 Na rust was het spelbeeld hetzelfde. Een prachtige schot van Mac-Intosch werd door Swinkels fraai uit de rechter bovenhoek getikt. Maar enkele minuten later ging het kinderlijk eenvoudig mis in de Eindhovense defensie. In de 58e minuut kopte Erik Schouten de bevrijdende 1-0 binnen na een hoekshop. De aanvoerder stond ongedekt op de 5-meterlijn en knikte bal in het zijnet. Het doelpunt veranderde niets aan de intenties van Eindhoven, de ploeg van Ernie Brandts bleef gokken op een uitval en kreeg ook nog een kans maar Van de Sande liep zichzelf vast. In de 84e minuut besliste invaller David Sambissa de wedstrijd met droge schuiver na een goeie assist van de eveneens ingevallen Jasper ter Heide. In de 89e minuut maakte Ragnar Oratmangoen ook nog de 3-0.

 Cambuur blijft koploper met zes punten voorsprong op nummer twee De Graafschap. Eindhoven zakt naar de zestiende plaats.

 Robert Mühren en Sonny Stevens reikten elkaar voor de aftrap een bronzen schild uit voor respectievelijk topscorer en beste doelman van de derde periode.

###

"
566;576781;Hertha BSC;Bayer Leverkusen;BSC;B04;3;0;2021-03-21Z;2020-21 German Bundesliga;Nieuwe tik voor Bosz in jacht op CL;"Bayer Leverkusen heeft een nieuwe tik opgelopen in de jacht op een CL-ticket. De uitwedstrijd tegen Hertha BSC werd met 3-0 verloren. Deyovaisio Zeefuik opende de score voor de Berlijners in de vierde minuut met een heerlijke boogbal vanaf 16 meter in de kruising. Het is de eerste Bundesliga-treffer voor de verdediger die met Jong Oranje het EK onder 21 gaat spelen. Leverkusen was aanvankelijk niet minder dan Hertha maar werd voor rust nog twee keer weggecounterd. In de 26e minuut verspeelde Aranguiz de bal en strafte Cunha dat enkele seconden later af. En in de 33e minuut had Zeefuik een aandeel in de snelle tegenaanval die door Cordoba werd afgesloten. In de tweede helft kon Leverkusen geen vuist meer maken. Hertha trok zich terug en kreeg nog enkele kansen op de counter. Leverkusen heeft slechts drie van de laatste acht wedstrijden gewonnen. Hertha pakt dure punten in de strijd tegen degradatie.

 Bosz na de nederlaag tegen Hertha BSC

 Jeremie Frimpong speelde 72 minuten voor Leverkusen. Javairo Dilrosun, die net als Zeefuik geselecteerd is voor Jong Oranje, ontbrak in de selectie van Hertha, de reden is onduidelijk.

 Na afloop weigerde Bosz dieper in te gaan op zijn persoonlijke situatie. ""Ja"", was het enige dat Bosz antwoordde op de vraag of hij dacht dat hij na de komende interlandperiode bij de eerstvolgende competitiewedstrijd thuis tegen hekkensluiter Schalke 04 nog op de bank bij Leverkusen zou zitten.

 Bosz gaf na de derde nederlaag in de laatste vier competitiewedstrijden toe dat hij teleurgesteld was. ""Als je wilt winnen in het voetbal, moet je doelpunten maken en tegentreffers voorkomen. Dat hebben we allebei niet goed gedaan in deze wedstrijd.""

 Technisch directeur Rudi Völler van Leverkusen verlangt van Bosz dat hij hoe dan ook bij de top zes eindigt in de Bundesliga. Daarmee zou de club opnieuw verzekerd zijn van Europees voetbal. Leverkusen staat nu zesde, met een marge van 2 punten op nummer 7 FC Union Berlin.

 Zeefuik opent de score met heerlijk schot in de kruising

 Deyovaisio Zeefuik na zijn eerste Bundesliga-doelpunt

 CL raakt uit zicht

 Voor Bosz was het zijn derde nederlaag in de laatste vier competitiewedstrijden. Leverkusen staat op de zesde plek, die nog net goed is voor Europees voetbal. Nummer 7 Union Berlin heeft 2 punten minder dan de club van Bosz. Hertha BSC klom naar de veilige veertiende plaats op de ranglijst.

 TSG 1899 Hoffenheim - 1. FSV Mainz 05 1-2

 FSV Mainz heeft met een 2-1-overwinning bij Hoffenheim de degradatieplaatsen in de Bundesliga verlaten. De ploeg uit Mainz kwam op 24 punten en klom naar de veertiende plaats. Hoffenheim heeft 6 punten meer en staat elfde.

 Robert Glatzel zette de bezoekers al in de eerste minuut op 1-0 met een schot in de korte hoek. Hoffenheim kwam voor de rust nog op 1-1 door Ihlas Bebou, maar Dominik Kohr zorgde twee minuten later uit een corner van Jean-Paul Boëtius opnieuw voor de voorsprong voor Mainz, waar ook Jeremiah St. Juste een basisplaats had. Melayro Bogarde bleef bij Hoffenheim op de bank.

 SC Freiburg - FC Augsburg 2-0

 Dankzij doelpunten van Sallai en Lienhart in de tweede helft houdt Freiburg zicht op Europees voetbal. Augsburg blijft op de dertiende plaats met zes punten voorsprong op de 16e plaats.

 Guus Til had zijn eerste basisplaats bij Freiburg, Jeffrey Gouweleeuw was als vanouds aanvoerder bij Augsburg.

###

"
567;587965;ADO Den Haag Vrouwen;PSV Vrouwen;ADO;PSV;1;1;2021-03-21Z;2020-21 Vrouwen Eredivisie, 2020-21 Pure Energie Eredivisie Vrouwen;ADO Vrouwen maakt einde aan winstreeks van koploper PSV;"PSV is na zeven gewonnen duels in de Eredivisie Vrouwen blijven steken op een gelijkspel tegen ADO Den Haag: 1-1. Dankzij een overtuigende eerste helft wisten de Hagenezen de voorsprong te pakken via Shanique Dessing. Tien minuten voor tijd redde Anika Rodriguez toch nog een punt voor PSV, dat koploper blijft.

 Fel ADO

 De koploper kon niet beschikken over topscorer Joëlle Smits. De spits scoorde dit seizoen al veertien keer, maar moest dit duel aan zich voorbij laten gaan vanwege een coronabesmetting. Haar plek werd ingenomen door Romée Leuchter, die een belangijk aandeel had in de gewonnen topper tegen Ajax afgelopen woensdag.

 De Hagenezen waren al zes wedstrijden op rij ongeslagen en dat opgebouwde vertrouwen was duidelijk terug te zien in de eerste helft. Met fel spel zetten ze de vermoeiend ogende tegenstander onder druk. PSV-aanvoerdster Mandy van den Berg leidde de Haagse openignstreffer in door een te korte terugspeelbal op Sari van Veenendaal, die de bal vervolgens niet kon wegwerken. Shanique Dessing mocht vrij inschieten en vond overtuigend de kruising.

 De thuisploeg hield de controle, maar liet het na om de voorsprong uit te breiden. De eerste kans voor de bezoekers ontstond na 35 minuten, maar Leuchter faalde oog in oog met keepster Barbara Lorsheijd.

 Meer energie PSV

 Meteen na rust zette lieten de Eindhovenaren zich van hun beste kant zien. Binnen twee minuten kregen Jeslynn Kuijpers,(kopbal) van den Berg (schot voorlangs) en Esmee Brugts (schot op de paal) de kans op de gelijkmaker.

 De bezoekers hadden tot twee keer toe een penalty moeten krijgen. Bijvoorbeeld toen Gwyneth Hendriks de vrijstaande Brugts neerlegde, maar dat werd als een tackle op de bal beoordeeld. De gelijkmaker viel tien minuten voor tijd alsnog. De doorgebroken Anika Rodriguez bleef rustig voor het doel.

 Spanning terug

 Ondanks het gelijkspel blijft PSV koploper. FC Twente staat nog twee punten achter na de winst op VV Alkmaar (9-0). Na volgende week worden de punten gehalveerd voor de play-offs. ADO staat veilig bij de beste vier met 20 punten.

 Zondag om 19:45 uur zijn alle samenvattingen te zien uit de Eredivisie Vrouwen op ESPN 2.

###

"
568;576780;Schalke 04;Borussia Mönchengladbach;S04;BMG;0;3;2021-03-20Z;2020-21 German Bundesliga;Schalke 04 met Huntelaar als invaller opnieuw kansloos onderuit;"Het wordt voor Schalke 04 steeds lastiger om zich te handhaven in de Bundesliga. De geplaagde ploeg uit Gelsenkirchen verloor in eigen huis kansloos met 3-0 van Borussia Mönchengladbach. Het is alweer de achttiende nederlaag voor de gevallen topploeg.

 De hekkensluiter heeft weer een wedstrijd minder om het gat van elf punten met de nummers 16 en 17 in Duitsland, respectievelijk Hertha BSC en FSV Mainz te dichten. Hertha en Mainz kunnen de voorsprong op Schalke zondag ook nog eens vergroten.

 Klaas-Jan Huntelaar na de nederlaag van Schalke tegen Gladbach

 Klaas Jan Huntelaar kwam een kwartier voor tijd in de ploeg bij Schalke. Het is de tweede invalbeurt voor de voormalig Ajax-spits, die lang kampte met kuitblessures. Het stond toen al 3-0 voor de bezoekers. Lars Stindl had in de eerste helft uit de rebound de score geopend. In de tweede helft maakte Stefan Lainer uit een corner 2-0. Schalke-doelman Frederik Rønnow leek een kopbal van Nico Elvedi daarna de stoppen, maar hij liet de bal uit zijn handen glippen, waardoor die alsnog over de lijn ging. Schalke, dat met 16 treffers het minst heeft gescoord in de Bundesliga en ook de meeste tegentreffers (69) incasseerde, kon daar weinig tegenover zetten. Alleen Kerim Calhanoglu had een goede kans in de eerste helft.

 Huntelaar:""Teveel beslissende fouten""

 Na afloop legde Huntelaar de vinger op de zere plek: ""We hebben de tegendoelpunten zelf veroorzaakt, wij hebben de fouten gemaakt. En we maken gewoonweg teveel beslissende fouten, en aanvallend doen we te weinig. Toch willen wij ons van onze beste kant blijven laten zien, vooral voor onszelf."" Huntelaar blijft vertrouwen houden in zijn trainer Grammozis: ""Hij heeft zeer veel energie en power. Hij doet dat goed.""

###

"
569;576779;Bayern München;VfB Stuttgart;MUN;VFB;4;0;2021-03-20Z;2020-21 German Bundesliga;Lewandowski met zevenmijlslaarzen richting record Gerd Müller;"Robert Lewandowski heeft Bayern München met drie doelpunten naar een ruime thuiszege op VfB Stuttgart (4-0) geleid. Het was alweer voor de dertiende keer dat de Poolse spits minimaal driemaal scoorde in een wedstrijd in de Bundesliga.

 Lewandowski heeft dit seizoen na 26 competitiewedstrijden al 35 keer gescoord. Hij nadert het Bundesliga-record van Gerd Müller, die in het seizoen 1971-72 veertig keer scoorde, ook voor Bayern. Opvallend was dat Bayern alle doelpunten met tien man maakte. De Canadese verdediger Alphonso Davies werd al in de twaalfde minuut na een wilde overtreding van het veld gestuurd. Serge Gnabry tekende voor de 2-0 van de thuisploeg. Alle treffers vielen voor rust.

 Koploper Bayern houdt een voorsprong van 4 punten op het als tweede geklasseerde RB Leipzig, dat vrijdag al bij Arminia Bielefeld won (0-1).

 Werder Bremen - VfL Wolfsburg 1-2

 De spits maakt zijn vijftigste Bundesliga-treffer.

 Vfl Wolfsburg blijft de nummer 3 van de ranglijst, met 10 punten minder dan Bayern. Wolfsburg won de uitwedstrijd bij Werder Bremen met 2-1. Wout Weghorst vierde zijn zeventiende competitietreffer van dit seizoen voor Wolfsburg. De spits werd vrijdag niet door bondscoach Frank de Boer opgenomen in de definitieve selectie van Oranje.

 Eintracht Frankfurt - 1.FC Union Berlin 5-2

 Eintracht Frankfurt blijft de nummer 4 van de Bundesliga, na een eenvoudige zege op 1. FC Union Berlin (5-2). André Silva scoorde tweemaal voor de winnende thuisploeg.

 1. FC Köln - Borussia Dortmund 2-2

 Borussia Dortmund raakte verder achterop in de strijd om een ticket voor de Champions League van komende seizoen. De club wist de uitwedstrijd tegen 1. FC Köln (2-2) niet te winnen, ondanks twee treffers van Erling Haaland. Dortmund heeft nu 4 punten minder dan Frankfurt. De beste vier ploegen van de Bundesliga mogen de Champions League in.

###

"
570;576774;Arminia Bielefeld;RB Leipzig;DSC;RBL;0;1;2021-03-19Z;2020-21 German Bundesliga;Leipzig houdt druk op Bayern na benauwde zege op Bielefeld;"RB Leipzig heeft gedaan wat het moet doen in de strijd om het landskampioenschap in Duitsland. De ploeg van Julian Nagelsmann won met 0-1 op bezoek bij laagvlieger Arminia Bielefeld.

 Marcel Sabitzer maakte kort na rust de enige treffer van de wedstrijd. Dani Olmo gaf de assist na een soepel lopende aanval.

 Bij Leipzig bleef Justin Kluivert op de bank. Bielefeld startte met Michel Vlap in de basis. De Fries werd in de tweede helft gewisseld. Mike van der Hoorn bleef op de bank.

 Door de winst nadert Leipzig koploper Bayern München tot op een punt. Bielefeld blijft steken op plaats vijftien in de Bundesliga.

 Bayern komt zaterdag om 15.30 uur thuis in actie tegen middenmoter VfB Stuttgart.

###

"
571;574400;FC Volendam;NAC Breda;VOL;NAC;2;1;2021-03-19Z;2020-21 Keuken Kampioen Divisie;FC Volendam stuit winstreeks NAC;"FC Volendam heeft in eigen huis NAC Breda weten te verslaan. In het Kras Stadion werd het 2-1 voor de ploeg van trainer Wim Jonk.

 Een knappe overwinning van Volendam, want de bezoekers waren in vorm en hadden de afgelopen zeven duels winnend weten af te sluiten.

 Na slechts zeven minuten kwam de thuisploeg al op voorsprong. Clubtopscorer Samuele Mulattieri maakte zijn vijftiende van het seizoen. Boy Deul kreeg de assist op zijn naam. Bij NAC dachten ze aan buitenspel van de middenvelder en na beklag moest trainer Maurice Steijn met twee keer geel naar tribune.

 In de tweede helft knokten de bezoekers uit Breda zich terug in de wedstrijd. Mounir El Allouchi maakte na 62 minuten de gelijkmaker: 1-1.

 Lang kon NAC niet genieten van de comeback, want binnen vijf minuten nam Volendam alweer de leiding. Samir Ben Sallam kon de 2-1 simpel binnentikken na een misser van NAC-doelman Nick Olij. Voor de middenvelder betekende het zijn eerste van het seizoen.

 De Bredanaars kwamen niet meer langszij en verliezen zo weer eens een wedstrijd in de Keuken Kampioen Divisie. NAC staat nu vierde in de competitie en FC Volendam bevindt zich op plaatst zeven.

###

"
572;595524;AC Milan;Manchester United;MIL;MAN;0;1;2021-03-18Z;2020-21 UEFA Europa League, 8e finales;Pogba schiet Manchester United naar de kwartfinale;"Manchester United heeft zich, ten koste van AC Milan, geplaatst voor de kwartfinale van de Europa League. In Milaan won Manchester United met 0-1. Het heenduel in Manchester eindigde in 1-1.

 Eerste helft in evenwicht

 De eerste helft hielde beide ploegen elkaar behoorlijk in evenwicht. Milan, dat zonder Zlatan aan de wedstrijd begon, leek het uitdoelpunt in de heenwedstrijd te koesteren. Manchester United, waar Donny van de Beek negentig minuten op de bank bleef, was niet bij machte om gevaarlijk te worden.

 Paul Pogba

 Meteen na rust maakte uitgerekend Paul Pogba zorgde voor de winnende treffer. De Fransman, die openlijk heeft aangegeven dat hij weg wil bij Manchester United, begon op de bank.

 In de rust kwam hij in het veld voor Marcus Rashford. In de 48ste minuut kreeg Pogba de bal voor zijn voeten aan de linkerkant van het doelgebied en met een hard schot in de linkerbovenhoek bepaalde hij de stand op 0-1.

 Zlatan Ibrahimovic

 In de 65ste minuut vond trainer Stefano Pioli het tijd om vedette Zlatan Ibrahimovic te brengen. De Zweed, die deze week had aangegeven dat hij weer beschikbaar is voor het Zweedse elftal, was niet fit genoeg om te beginnen aan de wedstrijd.

 In de 74ste minuut was hij meteen gevaarlijk voor Milan. Zijn kopbal werd echter gestopt door Dean Henderson. AC Milan probeerde in de eindfase nog vol op de aanval te spelen. Het werd daardoor een aantal keren gevaarlijk, maar kwam niet meer tot scoren. Hierdoor bleef het 0-1 en plaatst Manchester United zich voor de kwartfinale van de Europa League.

###

"
573;595520;Young Boys;Ajax;YB;AJA;0;2;2021-03-18Z;2020-21 UEFA Europa League, 8e finales;Ajax makkelijk naar kwartfinale Europa League;"Ajax heeft zich donderdagavond zonder al te veel kleerscheuren verzekerd van een plek bij de laatste acht van de Europa League. In het Wankdorf Stadium tegen Young Boys won de ploeg van Erik ten Hag vrij eenvoudig met 0-2, nadat het vorige week al met 3-0 won in de Johan Cruijff Arena.

 David Neres opende na 21 minuten spelen het bal. Ryan Gravenberch veroverde de bal op het middenveld en speelde meteen Dusan Tadic aan. De aanvoerder behield het overzicht en speelde Neres vrij, die met zijn linker zijn vierde doelpunt maakte in zijn laatste acht knock-outduels in Europees verband.

 Young Boys bracht daar voor rust meerdere kansen tegenover en was ook een moment echt gevaarlijk. Oud-Ajacied Miralem Sulejmani brak door op links en schoot een bal tegen de arm van de Mexicaanse Edson Álvarez. Scheidsrechter Bobby Madden vond het niet genoeg voor een strafschop.

 Wel penalty voor Ajax

 Na rust kreeg Ajax na vier minuten wel een strafschop bij een zelfde soort situatie. Een buitenkansje voor Dusan Tadic, die sinds zijn debuut voor de Amsterdammers betrokken is bij 31 goals in 40 duels: 0-2. Young Boys - dat veel beter voor de dag kwam dan vorige week in Amsterdam - kreeg kansen, maar het benutten daarvan bleek een probleem.

 Vijf minuten later zat het Ajax opnieuw niet tegen. Jean Pierre Nsame kopte een voorzet binnen, maar omdat Meschack Elia bij dat kopduel Gravenberch hinderde, werd die goal afgekeurd. Daarmee was het geloof van de Zwitserse koploper gebroken en bereikte Ajax voor het eerst sinds het seizoen 2016-2017 de kwartfinale van de Europa League. Toen was de finale tegen Manchester United het eindstation. Voor het eerst sinds 2016-17 kreeg Ajax zowel uit als thuis geen goal tegen in Europa in knock-outfase.

###

"
574;587975;PSV Vrouwen;Ajax Vrouwen;PSV;AJA;2;1;2021-03-17Z;2020-21 Vrouwen Eredivisie, 2020-21 Pure Energie Eredivisie Vrouwen;PSV is Ajax de baas in topper Eredivisie Vrouwen;"PSV Vrouwen heeft op de Herdgang gewonnen van concurrent Ajax Vrouwen. In Eindhoven werd het 2-1 voor de thuisploeg.

 Romée Leuchter was van grote waarde voor de club uit de lichtstad. Zij zorgde met twee doelpunten voor het verschil tussen de twee topploegen.

 Aan haar eerste doelpunt in de 41ste minuut ging een fraaie assist van Joëlle Smits vooraf. Binnen vijf minuten na rust maakte ze haar tweede op aangeven van Anika Rodriguez.

 Ajax deed in de blessuretijd nog wat terug via Marjolijn van den Bighelaar. Het was echter te laat voor een comeback van de Amsterdammers.

 De voetbalsters van PSV wonnen zo voor de vijfdewedstrijd op rij in de Pure Energie Vrouwen Eredivisie. De Eindhovenaren namen afgelopen weekend de koppositie over van concurrent Ajax en vergrootten woensdagavond de voorsprong op de Amsterdammers naar liefst vijf punten.

 Ajax Vrouwen haalde daarentegen slechts één punt uit de laatste drie duels en zit in een vormcrisis. De voetbalsters van FC Twente staan vier punten achter op koploper PSV.

###

"
575;590712;Real Madrid;Atalanta;RMA;ATA;3;1;2021-03-16Z;2020-21 UEFA Champions League, 8e finales;Real Madrid weer eens in kwartfinale na zege op Atalanta;"Real Madrid heeft voor het eerst sinds 2018 de kwartfinale van de Champions League bereikt. De Spaanse landskampioen won in eigen huis met 3-1 van Atalanta, nadat er twee weken eerder al met 1-0 was gewonnen in het Italiaanse Bergamo.

 De Madrilenen kwamen in de eerste helft op voorsprong dankzij een blunder van doelman Marco Sportiello. Die schoot de bal in de voeten van Luka Modric, die snel afspeelde op Karim Benzema. De Fransman tikte simpel binnen. In de tweede helft schoot Sergio Ramos de thuisploeg naar een comfortabele 2-0 uit een strafschop, nadat Vinicius bij een uitbraak was gevloerd. Na de 2-1 van Luis Muriel zorgde invaller Marco Asensio voor de eindstand.

 Marten de Roon speelde de hele wedstrijd bij Atalanta. Sam Lammers bleef bij de Italianen op de bank.

 De Madrilenen werden in de afgelopen twee edities van de Champions League in de achtste finale uitgeschakeld door respectievelijk Ajax en Manchester City. Daarvoor had Real sinds 2011 altijd minimaal de halve finale gehaald en Europa's belangrijkste clubtoernooi zelfs vier keer gewonnen.

 Atalanta moest aanvallen, na de winst van Real Madrid in Bergamo. Toen bezorgde Ferland Mendy de Spanjaarden met een late treffer de zege. In Madrid kreeg Atalanta de eerste kans, maar was de inzet van Robin Gosens niet hard genoeg. Aan de andere kant was Vinícius Júnior dichtbij het openingsdoelpunt. Dankzij de fout van Sportiello en de intikker van Benzema, zijn zeventigste treffer in de Champions League, ging Real alsnog met voorsprong de rust in.

 Vinícius kon Real al snel in de tweede helft op 2-0 brengen, maar tikte naast. Een volgende uitbraak van de Braziliaan werd door Rafael Tolói op de rand van het strafschopgebied gestopt, waarop scheidsrechter Danny Makkelie naar de stip wees. Ramos faalde niet. Muriel maakte uit een vrije trap nog de 2-1, maar Asensio bracht de veilige marge voor Real meteen weer terug.

 Manchester City - Borussia Mönchengladbach 2-0

 Manchester City heeft Borussia Mönchengladbach nog maar eens aan de kant geschoven. In de Puskás Aréna van Boedapest werd het 2-0 voor de formatie van trainer Pep Guardiola, die het eerste duel ook al met 2-0 had gewonnen. De wedstrijd werd vanwege allerlei maatregelen rond het coronavirus niet in Manchester, maar in de Hongaarse hoofdstad gespeeld.

 Al in de openingsfase liet de koploper van de Premier League er geen twijfel over bestaan wie de wedstrijd bepaalde. De Belg Kevin De Bruyne maakte al na 12 minuten 1-0, 6 minuten later vergrootte de Duitser Ilkay Gündogan de marge.

 Borussia Mönchengladbach bakt er niets meer van sinds trainer Marco Rose vorige maand liet weten naar Borussia Dortmund te vertrekken. Voorafgaand aan het tweede duel met Manchester City werden al zes wedstrijden op rij verloren.

 Nathan Aké maakte weer eens deel uit van de wedstrijdselectie van Manchester City. De Nederlandse verdediger, die er door een blessure sinds december niet meer bij was, bleef op de bank.

###

"
576;574406;N.E.C.;FC Volendam;N.E.C.;VOL;1;0;2021-03-15Z;2020-21 Keuken Kampioen Divisie;Pareltje Tavsan helpt N.E.C. langs Volendam;"Dankzij een schitterende vrije trap van Elayis Tavsan heeft N.E.C. de belangrijke thuiswedstrijd tegen FC Volendam gewonnen: 1-0. De ploeg van Rogier Meijer kan daardoor nog altijd omhoog kijken voor de plekken om rechtstreekse promotie.

 N.E.C. en Volendam stonden voorafgaand aan de wedstrijd in Nijmegen op plek zes en zeven in de Keuken Kampioen Divisie. Het verschil: zes punten. De Nijmegenaren kijken nog altijd met argusogen naar De Graafschap en bij een winst op de Wijdbroeken zou het verschil met de andere ploeg uit Gelderland maar zeven punten zijn.

 Blessure Van Eijden

 Het begin van de thuisploeg was goed, maar na twaalf minuten moest aanvoerder Rens van Eijden het veld geblesseerd verlaten. Een flinke aderlating voor de ploeg van Meijer, maar gelukkig voor hem duurde het niet lang voordat er wat te genieten viel van zijn ploeg.

 Aan het rijtje vrijetrappenspecialisten mag bij zijn ploeg namelijk de naam van Tavsan, na Jordy Bruijn en Édgar Barreto, worden toegevoegd. De bal lag na 19 minuten op een prachtige plek en met een perfecte krul aan zijn trap liet Tavsan, die vier keer scoorde in zijn laatste vijf wedstrijden, Volendam-doelman Joey Roggeveen kansloos.

 De thuisploeg kreeg vervolgens veel kansen om de score uit te bouwen. Via Tavsan, Javier Vet, Rangelo Janga en Dirk Proper kreeg de ploeg van Meijer kans op kans, maar gescoord werd er niet meer in de Goffert. Het Volendam van Wim Jonk speelde een dramatische pot in Nijmegen. N.E.C.-doelman Mattijs Branderhorst kreeg amper wat te doen.

###

"
577;576767;RB Leipzig;Eintracht Frankfurt;RBL;SGE;1;1;2021-03-14Z;2020-21 German Bundesliga;Leipzig in topper niet langs Frankfurt;"RB Leipzig heeft in eigen huis twee punten verspeeld in de titelrace. In de topwedstrijd van deze speelronde tegen nummer vier Eintracht Frankfurt kwam het team van Julian Nagelsmann niet verder dan 1-1. Justin Kluivert kreeg van Nagelsmann zijn vijfde basisplaats dit seizoen in de Bundesliga. Dat vertrouwen had hij in de zevende minuut al kunnen belonen toen hij na een diepte-pass alleen op keeper Kevin Trapp af kon. De goalie redde echter knap op het schot vanaf 12 meter. Een doelpunt van Orban werd in de veertiende minuut afgekeurd wegens buitenspel. Na het openingskwartier werd de wedstrijd rommeliger met veel overtredingen, ook Kluivert kreeg geel. Kamada had nog een schot ver naast voor de bezoekers maar dat was het dan ook.

 Kluivert belangrijk bij de openingstreffer

 Meteen na rust sneed Kluivert van de linker flank naar binnen om met rechts uit te halen vanaf een meter of achtien. Trapp kon het harde schot niet keren en bokste de bal precies voor de voeten van de inlopende Emil Forsberg die binnenkant voet in het dak van het doel afrondde, 1-0. Yussuf Poulsen kopte in de 51e minuut na een vrije trap de bal hard over en daarna kreeg Frankfurt grote kansen. De eerste, een van richting veranderd schot van Younes werd door Gulacsi over getikt maar in de 61e minuut was het raak. Silva legde de bal breed op Daichi Kamada die vrij stond op de penaltystip en met een volley de gelijkmaker aantekende, 1-1. Leipzig zette nog een keer aan en zette Frankfurt vast maar grote kansen leverde dat niet op. Frankfurt was zelfs dichterbij de winnende treffer, Luka Jovic kwam na een razendsnelle counter nog oog in oog met Gulasci maar schoot wild naast. Jetro Willems bleef de hele wedstrijd op de bank bij Frankfurt.

 Titelrace

 Leipzig staat nu vier punten achter op koploper Bayern. Op 3 april staat nog Leipzig - Bayern op het programma. Zes punten achter Leipzig staat Wolfsburg op de derde plaats en Frankfurt blijft vierde, met twee punten voorsprong op nummer vijf Dortmund. De eerste vier teams plaatsen zich voor de Champions League.

###

"
578;587967;Ajax Vrouwen;PEC Zwolle Vrouwen;AJA;PEC;0;1;2021-03-14Z;2020-21 Vrouwen Eredivisie, 2020-21 Pure Energie Eredivisie Vrouwen;Vrouwen van PEC stunten en winnen van Ajax;"Er staan vandaag maar liefst twee ontmoetingen tussen Ajax en PEC Zwolle op het programma. De eerste van de twee ontmoetingen vond plaats in de Pure Energie Eredivisie Vrouwen.

 De Ajax Vrouwen stonden aan het begin van de wedstrijd op de derde plaats. Door het gelijkspel vorige week tegen SC Heerenveen waren FC Twente en PSV, Ajax gepasseerd op de ranglijst.

 Zwolle begon de wedstrijd op de zesde plek, nadat het vorige week nipt had verloren van PSV. De Eindhovense ploeg had het die wedstrijd erg lastig tegen Zwolle. Ook dit keer maakte PEC het een topclub dus erg lastig en won het verrassend op bezoek bij Ajax met 0-1 door een doelpunt van Marushka van Olst.

 Sterk PEC

 De beginfase van de wedstrijd was voor PEC. De vrouwen, die zesde staan op de ranglijst, werden gevaarlijk aan de hand van een aantal goede vrije trappen. Een directe vrije trap van Jassina Blom was gevaarlijk, Lize Kop kon echter redding brengen voor Ajax.

 De grootste kans van de eerste helft kwam op naam van Marushka van Olst. Haar spectaculaire omhaal ging echter rakelings naast de goal van Kop. Na een half uur kwam Ajax iets beter in de wedstrijd maar bleef Zwolle de gevaarlijkste ploeg zonder echt grote kansen te creëren. Hierdoor eindigde de eerste helft met een stand van 0-0.

 Stunt compleet 

 Ajax leek in het begin van de tweede helft beter in de wedstrijd te komen. Het kreeg grote kansen via Sherida Spitse, Marjolijn van den Bighelaar en Nikita Tromp, maar zij vonden allen PEC-keeper Moon Pondes op hun pad. Na de goede openingsfase van Ajax ging PEC vrolijk door met waar het in de eerste helft gebleven was. Dit resulteerde in de terechte openingstreffer. Marushka van Olst werd diep gestuurd en faalde niet in het één-op-één-duel met Ajax-keeper Kop.

 De goal van Zwolle leek Ajax wakker te schudden. De Amsterdammers gingen beter spelen en werden gevaarlijker. Sabajo leek de gelijkmaker op haar schoen te hebben maar vlak voordat zij de bal in het doel kon schieten greep Kely Pruim in.

 In de absolute slotfase kreeg Stefanie van der Gragt nog een zeer grote kans en werd een vermeende handsbal in de zestien meter niet gezien. Hierdoor bleef het bij 0-1 waardoor PEC de stunt compleet maakte.

###

"
579;576768;Borussia Dortmund;Hertha BSC;DOR;BSC;2;0;2021-03-13Z;2020-21 German Bundesliga;Dortmund houdt zicht op CL na zege op Hertha BSC;"Borussia Dortmund blijft in de race om een ticket voor volgend seizoen in de Champions League. De club won in eigen stadion van Hertha BSC (2-0). Julian Brandt opende de score. De pas 16-jarige Youssoufa Moukoko bekroonde een invalbeurt in blessuretijd met de 2-0.

 Dortmund staat voorlopig vijfde, met een achterstand van 1 punt op Eintracht Frankfurt dat zondag tegen RB Leipzig speelt. De beste vier ploegen van de Bundesliga plaatsen zich voor de nieuwe editie van de Champions League.

 Deyovaisio Zeefuik had een basisplaats bij Hertha, de nummer 15 van de ranglijst die voorlopig in gevecht tegen degradatie blijft. Javairô Dilrosun mocht na 68 minuten invallen bij de bezoekers uit de hoofdstad. Hertha speelde vanaf de 80e minuut met een man minder, na een rode kaart voor Vladimír Darida.

###

"
580;576770;VfL Wolfsburg;Schalke 04;WOB;S04;5;0;2021-03-13Z;2020-21 German Bundesliga; Weghorst vergroot problemen van Schalke 04;"Wout Weghorst heeft VfL Wolfsburg aan een ruime zege op Schalke 044 (5-0) geholpen. De spits scoorde eenmaal en bereidde de treffers van zijn ploeggenoten Ridle Baku en Josip Brekalo voor.

 Shkodran Mustafi werkte de bal in eigen doel voor Schalke 04, dat degradatie weer dichterbij zag komen. Maximilian Philipp maakte het vijfde en laatste doelpunt voor Wolfsburg, waar Jeffrey Bruma op de bank bleef.

 Wout Weghorst na zijn doelpunt tegen Schalke 04

 Hekkensluiter Schalke heeft al 11 punten minder dan FSV Mainz 05. Die ploeg staat 16e, een positie die aan het einde van het seizoen verplicht tot deelname aan promotie- en degradatiewedstrijden. Klaas-Jan Huntelaar ontbrak opnieuw bij Schalke vanwege een kuitblessure. De in januari van Ajax overgekomen spits heeft nog maar weinig plezier aan zijn terugkeer bij de club uit Gelsenkirchen beleefd. Hij speelde vooralsnog slechts 10 minuten mee.

 Weghorst vierde zijn zestiende competitietreffer. De spits maakt deel uit van de voorlopige selectie van het Nederlands elftal voor de komende duels in de WK-kwalificatie met Turkije, Letland en Gibraltar. Bondscoach Frank de Boer maakt vrijdag zijn definitieve selectie bekend. Hij zal waarschijnlijk een keuze maken tussen Weghorst en Luuk de Jong.

 SV Werder Bremen - FC Bayern München 1-3

 In de strijd om de negende landstitel op een rij heeft Bayern München ook de uitwedstrijd tegen Werder Bremen gewonnen (1-3). Leon Goretzka, Serge Gnabry en Robert Lewandowski maakten de doelpunten voor Bayern. Thomas Müller bereidde twee van de drie goals voor. Hij heeft dit seizoen al veertien assists achter zijn naam staan in de Bundesliga. Niclas Füllkrug scoorde bij 0-3 voor Werder.

 Bayern München heeft een voorsprong van 5 punten op RB Leipzig. De nummer 2 van de ranglijst speelt zondag nog wel in eigen stadion tegen Eintracht Frankfurt. Het als derde geklasseerde VfL Wolfsburg volgt Bayern München op 10 punten.

 1. FSV Mainz 05 - SC Freiburg 1-0

 Dankzij het doelpunt van Quaison in de 84e minuut klimt Mainz naar de 16e plaats en passeert het Bielefeld dat morgen nog in actie komt. St. Juste, voor het eerst in de voorselectie van Oranje en Boëtius speelden de hele wedstrijd voor Mainz. Guus Til bleef op de bank voor Freiburg.

 1. FC Union Berlin - 1. FC Köln 2-1

 Bor. Dortmund - Hertha BSC is om 18.30u LIVE te zien op ESPN 4

###

"
581;574421;NAC Breda;Helmond Sport;NAC;HEL;3;2;2021-03-12Z;2020-21 Keuken Kampioen Divisie;NAC pakt in extremis drie belangrijke punten, maar geen periodetitel;"NAC won zojuist met 3-2 van Helmond Sport. Het leek er lang op dat beide teams één punt zouden overhouden aan de wedstrijd, maar Mario Bilate maakte in de 94ste minuut de winnende treffer.

 Karim Loukili opende de score al in de zesde minuut na geblunder achterin van NAC. De thuisploeg creëerde erg weinig in de eerste helft, maar kwam tien minuten voor rust toch bijna op gelijke hoogte. Bilate kopte de bal tegen de onderkant van de lat waarna die achter de lijn leek te stuiteren. De arbitrage oordeelde anders, waardoor het 0-1 voor Helmond Sport bleef. Dit was ook de ruststand.

 Hoop in Breda

 Lex Immers gaf NAC kort na rust weer hoop door de 1-1 op het scorebord te zetten. Lang kon de club uit Breda niet genieten van die gelijke stand, want zo'n vijf minuten later schoot Arno van Keilegom de bezoekers weer op voorsprong, 1-2.

 In de 67ste minuut kon Bilate wel juichen. Hij werd weggestuurd en schoot koelbloedig de 2-2 binnen. NAC kon hierdoor weer hopen op de periodetitel, want bij concurrenten De Graafschap en Go Ahead Eagles stond het toen ook nog gelijk. Bilate werd uiteindelijk ook nog de matchwinner door NAC in blessuretijd naar een 3-2 overwinning te helpen. Zijn tweede goal leverde helaas voor hem en zijn ploeg geen periodetitel op.

 Winnaar derde periode

 De Graafschap won in de slotfase met 1-2 van Telstar, waardoor De Superboeren zich tot winnaar van de derde periode kroonden. Go Ahead Eagles maakte ook nog kans op het Bronzen Schild, maar die club speelde met 1-1 gelijk tegen Cambuur.

 Directe promotie

 De doelstelling van NAC is om direct te promoveren en hiervoor moet het minimaal op plek twee eindigen. De Graafschap bezet die plaats nu met 63 punten en NAC volgt met 59 punten. Almere City is ook nog in de race voor die tweede plek, want het heeft evenveel punten als de club uit Breda.

###

"
582;574429;Go Ahead Eagles;SC Cambuur Leeuwarden;GAE;CAM;0;0;2021-03-12Z;2020-21 Keuken Kampioen Divisie;Cambuur ziet voorsprong slinken na 0-0 bij Go Ahead;"Koploper SC Cambuur heeft punten verspeeld op bezoek bij Go Ahead Eagles. In Deventer eindigde het duel zoals het begon: 0-0. Cambuur ziet de voorsprong op nummer twee De Graafschap  slinken naar vier punten .

 Een vermakelijke eerste helft met iets betere kansen voor Cambuur, leverde geen goals op. Ondanks 16 pogingen van de bezoekers hield Go Ahead zich, zoals zo vaak dit seizoen, knap staande.

 'de nul'
Eagles-goalie Jay Gorter hield voor de zesde keer op rij de nul. Go Ahead is ook nog eens de eerste ploeg die minstens 20 clean sheets in één Eerste Divisie-seizoen telt sinds SVV in 1990 onder Dick Advocaat.

 In de Keuken Kampioen Divisie maakten Zowel Cambuur als Go Ahead nog kans op de derde periodetitel, maar door een overwinning van De Graafschap, gaat het Bronzen Schild naar de Superboeren.

 Stand
Go Ahead is na 28 wedstrijden de nummer 5. Door het gelijkspel zagen de Eagles Almere City, NAC verder uitlopen. Cambuur zag op zijn beurt NAC dichterbij komen, maar heeft nog altijd acht punten voorsprong op de nummer 3.

###

"
583;574415;Telstar;De Graafschap;TEL;GRA;1;2;2021-03-12Z;2020-21 Keuken Kampioen Divisie;De Graafschap pakt derde periode na late winst bij Telstar;"De Graafschap heeft zich in Velsen-Zuid verzekerd van de derde periode. De Superboeren hadden het als vanouds lastig tegen Telstar, maar stelden de periode in de slotfase veilig. In het IJmond Stadion werd het 1-2.

 De uitploeg kwam na tien minuten op voorsprong met misschien wel de lelijkste treffer van het hele Keuken Kampioen Divisie-seizoen. Na een verre inworp had Telstar moeite om de bal weg te werken, waarna deze voor de voeten belandde van Ted van de Pavert. De verdediger werkte de bal achter Telstar-doelman Jasper Schendelaar: 0-1.

 Dijkstra zorgt voor gelijkmaker

 Vlak voor rust kwam de ploeg van Andries Jonker op gelijke hoogte. Cas Dijkstra ontving een pass van Gyliano van Velzen op de rand van het strafschopgebied en speelde zich vervolgens knap vrij met een schijnbeweging. Met zijn uithaal vond hij vervolgens de gelijkmaker in de 41ste minuut: 1-1.

 Ondanks dat De Graafschap meerdere kansen kreeg om Schendelaar nog een keer te passeren, lukte het de ploeg van Mike Snoei maar niet om de periode veilig te stellen. Tot de 90ste minuut aanbrak en Jasper van Heertum een voorzet van Daryl van Mieghem in de goal van de thuisploeg werkte: 1-2.

 Derde periode is binnen

 De ploeg uit Doetinchem begon de laatste wedstrijd in de derde periode met een punt voorsprong op Go Ahead Eagles, dat gelijkspeelde met 0-0 tegen de andere concurrent SC Cambuur, waardoor de ploeg van Snoei de periode zeker won. Vorig seizoen won de ploeg ook al de derde periode. Alleen tegen Jong AZ werden er punten verspeeld. Voor de rest won De Graafschap al zijn wedstrijden.

###

"
584;574413;FC Eindhoven;Almere City FC;EIN;ALM;1;3;2021-03-12Z;2020-21 Keuken Kampioen Divisie;Oppermachtig Almere wint opnieuw, twee goals Verheydt;"Almere City FC heeft voor de tweede keer op rij gewonnen onder interim-trainer Jeroen Rijsdijk. Op bezoek bij FC Eindhoven had het ambitieuze Almere een gemakkelijke middag: 1-3. Alle doelpunten vielen in de eerste helft.

 Thomas Verheydt was de grote man met twee goals. De teller staat voor de Almere-spits op 16 doelpunten dit seizoen. Verheydt zorde voor de openingstreffer en kopte Almere naar een 1-3 voorsprong, twee minuten voor rust. Daarvoor had Xian Emmers met een mooie actie vanaf links Almere op 0-2 gezet.

 Eindhoven was onmachtig, maar Hugo Botermans scoorde nog wel in de eerste helft na een corner. In de tweede helft werd er niet meer gescoord.

 FC Eindhoven wacht nu al twaalf wedstrijden op een zege in de KKD.

 Stand
Almere City komt nu op 59 punten en is minimaal voor een paar uur de nummer 3 van de Keuken Kampioen Divisie. Concurrenten NAC, De Graafschap en koploper Cambuur komen vrijdagavond nog in actie.

###

"
585;595532;AS Roma;Shakhtar Donetsk;ROMA;SHK;3;0;2021-03-11Z;2020-21 UEFA Europa League, 8e finales;Karsdorp en Bergwijn winnen met AS Roma en Tottenham overtuigend in Europa League;"Rick Karsdorp en Steven Bergwijn hebben donderdag uitstekende zaken gedaan in de Europa League. Karsdorp boekte met AS Roma een ruime zege op Shakhtar Donetsk (3-0), terwijl Bergwijn bij Tottenham Hotspur (2-0 zege op Dinamo Zagreb) dertig minuten in actie kwam.

 AS Roma is goed begonnen aan het tweeluik met Shakhtar Donetsk. De nummer vier van de Serie A boekte een 3-0 overwinning op de Oekraïense ploeg. Lorenzo Pellegrini was in de eerste helft verantwoordelijk voor de openingstreffer. Invaller Stephan El Shaarawy verdubbelde de voorsprong, waarna Gianluca Mancini voor de eindstand zorgde. Rick Karsdorp speelde de gehele wedstrijd mee.

 Sprookje Granada duurt voort
Het Europese sprookje van Granada blijft maar voortduren. De Spaanse ploeg, dat dit seizoen debuteert in de Europa League, won op eigen bodem met 2-0 van Molde FK. Jorge Molina en Roberto Soldado waren ieder met een doelpunt van waarde voor Granada. Molde moest na zeventig minuten met tien man verder. Martin Ellingsen pakte na een stevige overtreding zijn tweede gele kaart. Even later verdubbelde Soldado de marge. Granada schakelde eerder al de Italiaanse topploeg Napoli uit.

 Arsenal langs Olympiakos
Arsenal heeft op bezoek bij Olympiakos uitstekende zaken gedaan. The Gunners wonnen met 1-3 na een sterke slotfase. Martin Ødegaard opende met zijn eerste treffer voor Arsenal de score. In de tweede helft kwam PSV-beul Olympiakos via Youssef El-Arabi langszij, maar Arsenal draaide de boel vlak voor tijd alsnog om door doelpunten van Gabriel en invaller Mohamed Elneny.

 Kane wederom belangrijk voor Tottenham
Een andere club uit Londen wist ook te winnen. Tottenham Hotspur boekte een belangrijke zege op Dinamo Zagreb: 2-0. Zoals zo vaak bij de ploeg van trainer José Mourinho was Harry Kane de gevierde man. De 27-jarige spits maakte beide doelpunten. Steven Bergwijn viel een halfuur voor tijd in.

###

"
586;595535;Ajax;Young Boys;AJA;YB;3;0;2021-03-11Z;2020-21 UEFA Europa League, 8e finales;Ajax doet goede zaken met overtuigende zege op Young Boys;"Ajax heeft donderdag overtuigend afstand genomen van Young Boys in de achtste finales van de Europa League. Op eigen bodem had de ploeg van Erik ten Hag geen kind aan de koploper van Zwitserland: 3-0.

 Ajax domineerde in de eerste helft en drukte Young Boys ver terug. Kansen waren er onder meer voor Antony en Ryan Gravenberch om de score te openen, maar de Amsterdammers wisten zichzelf niet te belonen.

 Uitstekende uitgangspositie
Dat lukte in de tweede helft wel. Davy Klaassen brak in de 62e minuut de ban namens Ajax. De 28-jarige middenvelder kreeg de bal enigszins gelukkig mee, waarna hij oog in oog met keeper Guillaume Faivre de bal tegen de touwen schoot. Tien minuten voor tijd verdubbelde Dusan Tadic de marge met een treffer in de korte hoek. Invaller Brian Brobbey zorgde in de blessuretijd voor het slotakkoord.

 Dankzij de 3-0 overwinning op Young Boys kent Ajax een uitstekende uitgangspositie voor de return op het kunstgras in Bern. Volgende week donderdag staan beide ploegen weer tegenover elkaar.

###

"
587;576727;Arminia Bielefeld;Werder Bremen;DSC;SVW;0;2;2021-03-10Z;2020-21 German Bundesliga;Werder Bremen vergroot degradatiezorgen Arminia Bielefeld;"Werder Bremen heeft op bezoek bij Arminia Bielefeld een 0-2 overwinning geboekt. Dit is een geflatteerde uitslag, want de thuisploeg had lang het betere van het spel.

 Het verschil zat hem vooral in de afronding. Bremen schoot met scherp. De bezoekers noteerden in de 47ste minuut het eerste schot tussen de palen, maar dit was wel gelijk met succes. Joshua Sargent was de maker van de openningstreffer.

 Half uur voor Vlap

 Michel Vlap startte niet bij Arminia Bielefeld, maar viel in de tweede helft nog wel in. Hij mocht zichzelf in de laatste dertig minuten van de wedstrijd bewijzen.

 Het bleef lang spannend, maar in de 71ste minuut ging het mis voor Arminia Bielefeld. Nathan de Medina, die in de 52ste minuut was ingevallen, moest het veld verlaten vanwege een rode kaart. Kort daarna gooide Werder Bremen de wedstrijd via Kevin Möhwald op slot. De 0-2 was de definitieve beslissing en tevens eindstand.

 Bielefeld verder in de problemen

 Arminia Bielefeld had bij een overwinning de degradatiezone voor nu even verlaten. Het heeft negentien punten, wat goed is voor de zestiende plek. Aan het einde van het seizoen betekent deze postitie play-offs om degradatie. Bielefeld had met een zege het gat tot nummer zeventien Mainz vergroot tot vier punten. Het is belangrijk om niet naar die positie af te zakken, want anders staat er degradatie op het menu.

 Werder Bremen doet juist goede zaken door van de onderste plaatsen weg te lopen. De club staat twaalfde en heeft een gat van vier punten geslagen ten opzichte van de laagste zes ploegen.

###

"
588;590716;Juventus;FC Porto;JUV;POR;3;2;2021-03-09Z;2020-21 UEFA Champions League, 8e finales;Porto schakelt Juventus uit;"Cristiano Ronaldo gaat ook dit seizoen Juventus niet naar de winst in de Champions League leiden. FC Porto schakelde de Italiaanse kampioen in een bijzonder enerverend duel dinsdag uit in de achtste finales, door met een man minder overeind te blijven en in verlenging toe te slaan. De nederlaag van 3-2 kon Porto zich veroorloven.

 In extra tijd maakte eerst Sérgio Oliveira uit een vrije trap de 2-2 voor de bezoekers. Juve-keeper Wojciech Szczesny zat nog aan de bal maar keerde hem niet genoeg, een dure fout van de Pool. Kort later kopte Adrien Rabiot Juventus opnieuw naar een voorsprong, waardoor de Italianen in de resterende tijd nog één treffer nodig hadden. Die bleef uit.

 De 2-1 na 90 minuten voor de thuisclub had tot de verlenging geleid.

 Sérgio Oliveira zette na een door scheidsrechter Björn Kuipers toegekende strafschop de bezoekers op voorsprong. Kort na de hervatting maakte Federico Chiesa de 1-1. Even later moest Porto met een man minder verder, na de rode kaart voor Mehdi Taremi. Chiesa zette Juve vervolgens op 2-1.

 In 2017 stond Juventus voor het laatst in de finale van de Champions League. In de jaren daarna was er vroegtijdige uitschakeling tegen Real Madrid, Ajax en Lyon.

 In de 19e minuut benutte Oliveira een strafschop voor Porto. Kuipers had de penalty toegekend na een overtreding van Merih Demiral op Taremi.

 Meteen na rust kwamen de Italianen wel op gelijke hoogte. Chiesa liet doelman Agustín Marchesín kansloos, nadat Cristiano Ronaldo de bal voor hem had klaargelegd. Vervolgens kreeg Taremi binnen enkele minuten twee keer de gele kaart van Kuipers, waardoor Juventus ook nog eens met een man meer op het veld kwam te staan.

 De druk werd vervolgens te groot voor de Portugezen. Chiesa kopte na ruim een uur de 2-1 binnen, op aangeven van de offensief ingestelde back Cuadrado. In blessuretijd werd nog een treffer van Morata afgekeurd om buitenspel en schoot Cuadrado op de lat. Daardoor werd de verlenging noodzakelijk

 Matthijs de Ligt, verre van fit, viel een kwartier voor tijd in bij Juventus.

###

"
589;590719;Borussia Dortmund;Sevilla;DOR;SEV;2;2;2021-03-09Z;2020-21 UEFA Champions League, 8e finales;Haaland ook in return tegen Sevilla de grote man bij Dortmund;"Borussia Dortmund heeft voor de vierde keer de kwartfinales bereikt in de Champions League. De huidige nummer 6 van de Bundesliga had in de return tegen Sevilla op eigen veld voldoende aan 2-2. Vorige maand ging de Spaanse nummer 4 in eigen huis met 3-2 onderuit tegen de Duitsers.

 Erling Haaland was met twee treffers opnieuw de grote man bij Borussia. De 20-jarige Noor, die in de eerste wedstrijd in Spanje ook al twee keer doel trof, opende 10 minuten voor de rust de score uit een snelle tegenstoot. Kort na de pauze benutte hij een strafschop.

 Luuk de Jong fungeerde tegen Dortmund opnieuw als invaller. De 30-jarige aanvaller, die in het thuisduel in de slotfase nog voor 3-2 zorgde, kon zijn ploeg niet aan de vereiste treffers helpen. Youssef En-Nesyri daarentegen kwam in de slotfase nog wel twee keer tot scoren. Eerst verzilverde hij in de 68e minuut een strafschop nadat De Jong was gevloerd. In de extra tijd kwam de Marokkaan opnieuw tot scoren. Verdediger Karim Rekik bleef bij Sevilla op de bank.

 Records Haaland

 Het Noorse 'goudhaantje' brak weer de nodige records.

 Haaland bracht zijn totaal op 20 treffers in slechts 14 duels in de Champions League. Hij is nu de Noorse recordhouder wat betreft het aantal doelpunten in de Europese koningsklasse.

 Haaland is nu de eerste speler ooit die in vier opeenvolgende wedstrijden in de Champions League meer dan één keer tot scoren kwam.

 Haaland heeft nu Kylian Mbappé (Paris Saint-Germain) afgelost als speler met de meeste treffers in de Champions League vóór zijn 21e verjaardag.

 Haaland is nu de speler die het minste aantal wedstrijden nodig had om op twintig goals in de Champions te komen. Harry Kane deed er 24 duels over, Alessandro Del Piero gebruikte daar 26 wedstrijden voor en Ruud van Nistelrooij maakte zijn twintigste goal in de Champions League in zijn 27e wedstrijd.

###

"
590;574436;Jong PSV;FC Dordrecht;JPS;DOR;0;1;2021-03-09Z;2020-21 Keuken Kampioen Divisie;Dordrecht verlaat laatste plaats door zege bij Jong PSV;"De talenten van Jong PSV verloren zojuist op eigen veld met 0-1 van FC Dordrecht. Richie Musaba was de machwinner, want hij was in de 34ste minuut verantwoordelijk voor het enige doelpunt van de wedstrijd.

 Door deze overwinning komt Dordrecht op 21 punten, waardoor het de rode lantaarn overdraagt aan FC Den Bosch. De Brabantse club verliet gisteren de laatste plaats door van Jong Ajax te winnen, maar ziet nu Dordrecht dus weer langszij komen.

 Kleine verschillen

 Jong PSV kon vandaag een flink gat slaan ten opzichte van Dordrecht, maar ziet de voormalig hekkensluiter nu juist erg dichtbij komen. Het verschil tussen Jong PSV en Dordrecht is namelijk verkleind tot slechts drie punten.

###

"
591;574434;Jong AZ;NAC Breda;JAZ;NAC;2;3;2021-03-08Z;2020-21 Keuken Kampioen Divisie;NAC langs Jong AZ na beauty De Rooij, blunder Westerveld en primeur Maria;"NAC Breda heeft goede zaken gedaan in de strijd om promotie naar de Eredivisie. Het uitduel met Jong AZ werd met zeer veel moeite gewonnen: 2-3. Het is de zesde zege op rij voor NAC.

 In de vorige speelronde had Jong AZ De Graafschap nog van de zege gehouden, maar dat scenario herhaalde zich tegen NAC, een andere promotiekandidaat, net niet.

 De Rooij dolt 'grote namen' Jong AZ

 NAC opende de score via Kaj de Rooij. De vleugelspeler scoorde na een zeer fraaie actie waarbij hij twee zonen van oud-internationals voor schut zette. Hij gaf een panna aan verdediger Maxim Gullit (zoon van Ruud Gullit) en speelde de bal door de benen van doelman Sem Westerveld (de zoon van Sander Westerveld).

 De 0-2 van Lex Immers viel ook in de eerste helft na een keepersfout van Westerveld. De doelman verkeek zich op een kopbal van Immers en liet de bal opnieuw door zijn benen glippen.

 Aboukhlal on fire

 NAC leek op rozen te zitten na de eerste helft, maar Zakaria Aboukhlal bracht Jong AZ binnen het uur weer op gelijke hoogte. Aboukhlal scoorde met links op aangeven van Jelle Duin nadat Feyenoord-huurling Ramon Hendriks zich veel te makkelijk had laten aftroeven. Ook bij de 2-2 ging Hendriks opzichtig in de fout. De verdediger stapte in, maar miste de bal waarna Aboukhlal nu met rechts eenvoudig kon afronden.

 NAC was de controle over het duel volledig kwijt na de gelijkmaker, al creëerde het nog wel voldoende kansen. Onder meer Immers en Lewis Fiorini lieten kansen liggen om opnieuw op voorsprong te komen. Aan de andere kant voorkwam Nick Olij meermaals de 3-2 van Jong AZ.

 Maria redt NAC

 Maurice Steijn, die voorafgaand aan het duel de verregaande interesse voor Ralf Seuntjens bevestigde, bracht Anco Jansen als invaller om de winnende treffer te forceren en dat sorteerde indirect effect. Na een aanval via Jansen en Mario Bilate viel de bal met wat geluk voor de voeten van Michaël Maria die met een van richting veranderd schot voor de beslissende 2-3 tekende. Het was de eerste goal voor Maria in het shirt van NAC.

 NAC houdt door de zege gelijke tred met de andere favorieten in de strijd om promotie. De bovenste zes ploegen wonnen deze speelronde hun wedstrijd.

###

"
592;574430;Jong Ajax;FC Den Bosch;JAJ;DBO;1;2;2021-03-08Z;2020-21 Keuken Kampioen Divisie;Hekkensluiter Den Bosch klopt Jong Ajax;"Jong Ajax heeft de derde nederlaag op rij geleden. Op de Toekomst werd met 2-1 verloren van FC Den Bosch dat door de drie punten niet langer hekkensluiter is in de Keuken Kampioen Divisie. Zeker in de eerste helft was Ajax beter. Na tien minuten kwam de thuisploeg ook op voorsprong. Youri Regeer ging in de zestien over de knie bij Kevin Felida, penalty besliste scheidsrechter Pérez. Kenneth Taylor schoof beheerst binnen, 1-0. Daarna waren er kansen voor Hansen, Fitz-Jim, Ünüvar en Regeer op de 2-0 maar de bal ging er niet in, mede door goed werk van keeper Wouter van der Steen. Den Bosch was met een kopbal van Jizz Hornkamp al dichtbij de gelijkmaker maar die viel pas vlak voor rust. Een afgemeten voorzet van invaller Roy Kuijpers werd door Hornkamp achter Kjell Scherpen geschoten, 1-1. In de tweede helft kreeg Ajax de rekening gepresenteerd voor de gemiste kansen uit de eerste helft. Kasanwirjo ging in de 70e minuut in de fout en schoof de bal in de voeten van Paco Van Moorsel die Kuijpers bediende. Die kon alleen op Scherpen af en haalde verwoestend uit, 1-2 en daar bleef het bij.

 Eerste uit-overwinning in meer dan een jaar

 Voor Jong Ajax is het de derde nederlaag op een rij en voor Den Bosch is het de eerste uit-overwinning sinds 28 februari 2020. Toen werd op bezoek bij MVV gewonnen. De Brabanders doen de laatste plaats over aan FC Dordrecht, Jong Ajax staat elfde.

###

"
593;574438;De Graafschap;FC Eindhoven;GRA;EIN;1;0;2021-03-07Z;2020-21 Keuken Kampioen Divisie;Slap De Graafschap in extra tijd langs Eindhoven;"De Graafschap heeft in de strijd om promotie in de Keuken Kampioen Divisie met een late treffer puntenverlies voorkomen. In Doetinchem won de ploeg van coach Mike Snoei door een doelpunt van Melvin Platje in blessuretijd met 1-0 van FC Eindhoven.Lange tijd leek de wedstrijd op een remise af te stevenen. Pas toen de tijd begon te dringen zette De Graafschap voor een slot-offensief aan. Platje en Verbeek waren dichtbij een doelpunt maar pas in de extra tijd was het raak. De van Bali United gehuurde Platje maakte op aangeven van Daryl van Mieghem de enige treffer, zijn eerste sinds zijn terugkeer in Nederland.

 Vier punten voorsprong op Almere 

 De Graafschap komt door het gelijkspel op 60 punten, 6 minder dan koploper SC Cambuur dat vrijdag met 3-1 won van Telstar. Almere City dat zaterdag met 4-1 won van Excelsior staat derde met 56 punten.

###

"
594;587971;PEC Zwolle Vrouwen;PSV Vrouwen;PEC;PSV;0;1;2021-03-07Z;2020-21 Vrouwen Eredivisie, 2020-21 Pure Energie Eredivisie Vrouwen;PSV Vrouwen profiteren van puntenverlies Ajax dankzij heerlijke goal Leuchter;"In de Pure Energie Eredivisie Vrouwen heeft PSV met 1-0 gewonnen bij PEC Zwolle. Dankzij de driepunter nadert PSV koploper Ajax tot op één punt. De Amsterdammers speelden afgelopen vrijdag gelijk tegen sc Heerenveen.

 In een vermakelijke eerste helft was het best opvallend dat de ploegen gingen rusten met een doelpuntloos gelijkspel. Vooral Naomi Hilhorst was op dreef en had enkele mooie acties in huis, die helaas voor PEC niets opleverden. In de tweede helft kreeg PEC al snel een dot van een kans. In de 50e minuut stuurde Hilhorst Marushka van Olst weg, die goed om Sari van Veenendaal ging maar haar poging door Melanie Ross van de lijn gehaald zag worden.

 Tegen de verhouding in kwam PSV na een uurtje spelen op voorsprong. Romée Leuchter schoot de bal schitterend over PEC-keeper Moon Poundes heen. Beide ploegen kregen hierna nog wel kansen, maar het pareltje van Leuchter bleef het enige doelpunt. De Pure Energie Eredivisie Vrouwen is deze week hervat na de winterstop. PEC Zwolle won afgelopen dinsdag met 3-0 bij VV Alkmaar, maar kon die overwinning dus geen vervolg geven.

###

"
595;576761;Bayern München;Borussia Dortmund;MUN;DOR;4;2;2021-03-06Z;2020-21 German Bundesliga;Bayern blijft koploper na hattrick Lewandowski tegen Dortmund;"Bayern München heeft de Duitse 'klassieker' tegen Borussia Dortmund gewonnen. De landskampioen stond na 10 minuten al met 2-0 achter via twee doelpunten van Erling Haaland, maar Robert Lewandowski bracht Bayern weer op gelijke hoogte. In de slotfase schoot Leon Goretzka de 3-2 binnen, waarna Lewandowski zijn hattrick compleet maakte: 4-2.

 Bayern München nestelde zich daardoor weer op de eerste plaats in de Bundesliga met 2 punten meer dan RB Leipzig, dat eerder op zaterdag met 3-0 won bij SC Freiburg. Dortmund is naar de zesde plaats gezakt, met 16 punten achterstand op de koploper.

 Dortmund overrompelde Bayern in de openingsfase. Haaland opende binnen 1,5 minuut de score. Het schot van de Noorse spits werd iets van richting veranderd door Bayern-verdediger Jérôme Boateng, waardoor keeper Manuel Neuer kansloos was. Haaland stond even later aan het einde van een flitsende aanval van Dortmund. Op aangeven van Thorgan Hazard tikte de 20-jarige Noor zijn honderdste officiële doelpunt binnen. Haaland, die zijn 145e wedstrijd op het hoogste niveau speelde, bereikte die mijlpaal veel sneller dan topvoetballers als Kylian Mbappé (180 wedstrijden), Lionel Messi (210), Zlatan Ibrahimovic (245) en Cristiano Ronaldo (301).

 Bayern München wist nog voor rust weer op gelijke hoogte te komen. Lewandowski tikte in de 26e minuut een strakke voorzet van Leroy Sané achter keeper Marwin Hitz. De Poolse spits trok de stand gelijk uit een strafschop, op advies van de VAR toegekend na een overtreding van Mahmoud Dahoud op Kingsley Coman.

 Haaland moest zich na een uur laten vervangen, kort nadat hij op zijn voet was geschopt door Boateng. In de 88e minuut schoot Goretzka de 3-2 binnen, waarna Lewandowski tegen zijn oude club zijn twaalfde hattrick in de Bundesliga completeerde. De Pool voerde zijn totaal dit seizoen in de Bundesliga op naar 31 doelpunten in 23 wedstrijden. Haaland staat op negentien goals.

 Blessures Boateng en Haaland

 Trainer Hansi Flick van Bayern München vreest dat hij voorlopig geen beroep meer kan doen op Jérôme Boateng. De Duitse verdediger moest zich na 70 minuten laten vervangen. ""Hij heeft zijn knie verdraaid. We weten nog niet hoe ernstig het is"", aldus Flick, die wel aangaf zich zorgen te maken.

 De 32-jarige Boateng is een vaste waarde centraal achterin bij de Duitse kampioen, tevens titelhouder in de Champions League en winnaar van het WK voor clubs. De Duitser, wiens contract aan het einde van dit seizoen afloopt, werd tegen Dortmund afgelost door Javi Martinez.

 Even daarvoor had Boateng zelf gezorgd voor het einde van de wedstrijd voor Erling Haaland. De Noorse spits van Dortmund, die in de eerste 10 minuten twee keer scoorde, werd bij een duel ogenschijnlijk bewust op zijn voet geraakt door Boateng. Haaland liep daarbij een snee aan zijn enkel op. Hij ging volgens trainer Edin Terzic uit voorzorg naar de kant. Terzic rekent dinsdag in de return tegen Sevilla in de achtste finales van de Champions League weer op zijn topschutter. Dortmund verdedigt in eigen stadion een voorsprong van 3-2. Haaland scoorde in Spanje twee keer.

###

"
596;574446;FC Volendam;Roda JC Kerkrade;VOL;RJC;3;4;2021-03-06Z;2020-21 Keuken Kampioen Divisie;Roda JC in doelpuntrijk duel langs Volendam;"In een zogenoemd 'zespuntenduel' heeft Roda JC Kerkrade zaterdag de volle buit gepakt. De Limburgers herstelden zich van de verliespartij tegen N.E.C. met een 3-4 overwinning bij FC Volendam.

 Roda staat dankzij de overwinning op gelijke hoogte met de Noord-Hollanders, op de zevende plaats. Beide ploegen liggen op koers voor de nacompetitie, met tien punten afstand op nummer negen Telstar.

 Mulattieri steelt de show

 Onder een aanhoudend vuurwerksalvo buiten het Kras Stadion was het Roda dat binnen vijf minuten al vier kansen had gecreeërd. Vooral Ali Messaoud was dichtbij de openingstreffer, maar zijn schot belandde op de lat.

 Toch keken de Limburgers na 20 minuten tegen een 0-2 achterstand aan dankzij een effectieve Samuele Mulattieri. De spits bekroonde zijn prachtige aanname met een doelpunt en passeerde nog geen minuut later weer keeper Jan Hoekstra, met een schot dat via de binnenkant van de paal binnen viel. Een loepzuivere hattrick lag op de schoen van de Italiaan , maar van dichbij liet hij het na om zijn veertiende van het seizoen te maken.

 De verdiende 2-1 viel vlak voor rust, nadat Dylan Vente al een dot van een kans had gemist. Keeper Joey Roggeveen werkte een conrner halfslachtig weg, waarna Patrick Pflücke vrij kon inschieten.

 Roda draait wedstrijd om

 De tweede helft bood ook genoeg vermaak, maar pakte uiteindelijk negatief uit voor de thuisploeg. Volendam-trainer Wim Jonk zag Vente de gelijkmaker binnenschieten en vervolgens zijn topschutter Mulattieri uitvallen.

 De bezoekers waren nog niet klaar met scoren en gingen vol voor de overwinning. Een prima aanval eindigde met een doelpunt van Pflücke, die zijn tweede van de middag maakte. Volendam ging op jacht naar de gelijkmaker, maar verslikte zich in een Limburgse counter, die invaller Fabian Serrarens als eindpunt had: 2-4.

 Een doelpunt van Zakaria El Azzouzi leverde nog een spannende slotfase op. Francesco Antonucci was dicht bij de 4-4, maar Roda hield stand.

###

"
597;574440;Almere City FC;Excelsior;ALM;EXC;4;1;2021-03-06Z;2020-21 Keuken Kampioen Divisie;Hammouti schiet Almere van interim-trainer Rijsdijk langs Excelsior;"Almere City FC heeft twee dagen na het ontslag van Ole Tobiasen met 4-1 gewonnen van Excelsior. Onder leiding van interim-trainer Jeroen Rijsdijk was het middenvelder Faris Hammouti die zijn ploeg bij de hand nam met twee doelpunten.

 Thomas Verheydt miste in de eerste helft nog een strafschop, maar Hammouti schoot zijn ploeg al snel naar een comfortabele voorsprong. Na rust zorgde Xian Emmers voor de 3-0.
Ahmed Mendes Moreira tekende nog voor de eretreffer namens Excelsior.  Het slotakkoord was voor John Yeboah.

 Almere City baarde eerder deze week opzien door de samenwerking met Tobiasen te beëindigen. De club uit Flevoland verloor in de laatste vijf competitiewedstrijden weliswaar vier keer, maar doet nog altijd volop mee in de strijd om promotie. Jeroen Rijsdijk, de assistent van Tobiasen, zat als hoofdtrainer op de bank bij Almere City. Hij maakt het seizoen ook af.

 Stand
Almere City is voor minimaal één dag de nieuwe nummer 3 in de Keuken Kampioen Divisie. Concurrenten De Graafschap en NAC Breda komen respectievelijk zondag en maandag in actie. De achterstand van Almere City op koploper SC Cambuur bedraagt 10 punten.

###

"
598;574363;FC Emmen;Sparta Rotterdam;EMM;SPA;1;1;2021-03-05Z;2020-21 Eredivisie, Regulier seizoen;Emmen pakt in absolute slotfase een punt tegen Sparta;"FC Emmen en Sparta hebben met 1-1 gelijkgespeeld. Lange tijd leek Sparta te gaan winnen door een blunderende Michael Verrips, maar in de blessuretijd schoot Michael de Leeuw de hekkensluiter vanaf de penaltystip naar een punt.

 Emmen hoopte voor het duel met Sparta op een goed resultaat, en dat was niet zo gek. Sparta is namelijk de slechtst presterende ploeg van de Eredivisie in 2021, met slechts een overwinning in dit kalenderjaar. Henk Fraser had daarom zijn elftal én systeem omgegooid; in een 4-4-2-formatie waren er onder meer basisplaatsen voor Wouter Burger en Laros Duarte op het middenveld.

 In een behoudende eerste helft leken de teams met een doelpuntloos gelijkspel te gaan rusten. Maar uitgerekend de bejubelde Michael Verrips ging in de 43e minuut hopeloos in de fout. Duarte probeerde het van een meter of dertig en Verrips - die de laatste weken een positieve hoofdrol vertolkte - kreeg de houdbare bal niet onder controle: 0-1.

 In de tweede helft begon Emmen fel en ging het duidelijk op jacht naar de gelijkmaker. De grootste kans was voor Michael de Leeuw, maar de aanvoerder raakte de paal. In de laatste minuut van de blessuretijd riep alles en iedereen in Emmen om een penalty, maar Danny Makkelie wilde er niets van weten. Maar de VAR Martin van den Kerkhof riep de scheidsrechter naar de zijkant en na het zien van de beelden vond Makkelie toch dat de handsbal van Adil Auassar een penalty waard was. De Leeuw benutte het buitenkansje: 1-1.

 Zo wint Sparta weer niet. De Rotterdammers blijven dertiende op de ranglijst, op zeven punten van nummer 16 Willem II. Emmen schiet niet veel op met het punt; de ploeg van Dick Lukkien blijft de hekkensluiter van de Eredivisie en staat op twee punten van ADO Den Haag.

###

"
599;576760;Schalke 04;FSV Mainz 05;S04;M05;0;0;2021-03-05Z;2020-21 German Bundesliga;Schalke 04 kan het gat met concurrent FSV Mainz niet verkleinen;"Schalke 04 is er niet in geslaagd om het gat met concurrent FSV Mainz te verkleinen. De kelderkraker in de Bundesliga tussen de hekkensluiter uit Gelsenkirchen en de nummer 17 eindigde in 0-0, waardoor het gat 9 punten blijft. Mainz klimt door het punt naar de zestiende plaats met evenveel punten als Arminia Bielefeld en Hertha BSC.

 Trainerskerkhof

 Schalke begon het duel met Dimitrios Grammozis als hoofdcoach op de bank. De Griek is de vijfde trainer die de 'Königsblauen' dit seizoen leidt. Hij werd aangesteld nadat Schalke 04 zondag vrijwel de volledige technische leiding ontsloeg. De club uit Gelsenkirchen maakte onder meer een einde aan de samenwerking met trainer Christian Gross en technisch directeur Jochen Schneider.

 Flets Schalke

 Zonder de nog geblesseerde Klaas-Jan Huntelaar creëerde de thuisploeg weinig kansen. Mainz, met Jeremiah St. Juste in de basis en Jean-Paul Boëtius in de tweede helft in het veld, was gevaarlijker. De bezoekers hadden meer dan vijftien schoten op het doel van Schalke, dat er daar maar twee tegenover zette. Schalke-doelman Frederik Rønnow bracht kort voor tijd nog redding op een inzet van Robert Glatzel waardoor het 0-0 bleef.

###

"
600;595037;sc Heerenveen;Ajax;HEE;AJA;0;3;2021-03-03Z;2020-21 KNVB Beker, Halve Finales;Ajax tegenstander Vitesse in bekerfinale na eenvoudige zege bij Heerenveen;"Ajax is de tegenstander van Vitesse in de finale van de  TOTO KNVB Beker. In het Abe Lenstra Stadion werd sc Heerenveen vij simpel met 0-3 over de knie gelegd.

 Een doelpunt van Davy Klaassen brak in de eerste helft de ban voor de ploeg van trainer Erik ten Hag. De middenvelder knikte in de negentiende minuut een piekfijne voorzet van Antony binnen.

 In de 63ste minuut benutte Dusan Tadic koelbloedig een penalty voor de 0-2. De Poolse verdediger Paweł Bochniewicz maakte de overtreding op invaller Mohammed Kudus.

 Het finaleticket van Ajax kwam daarna nauwelijks in gevaar. Andere invaller David Neres mocht een kwartier voor tijd ook nog een doelpunt aantekenen: 0-3.

 Dinsdagavond bereikte eerder al Vitesse de eindstrijd door in het laatste kwartier af te rekenen met VVV-Venlo. De bekerfinale tussen Vitesse en Ajax vindt plaats op zondag 18 april.

 Schöne en De Jong kunnen Ajax geen pijn doen

 Oud-Ajacieden Lasse Schöne en Siem de Jong stonden aan de aftrap bij Heerenveen, maar konden geen potten breken tegen hun oude liefde uit de hoofdstad.

 De koploper van de Eredivisie startte met Perr Schuurs centraal achterin en Jurriën Timber als rechtsback.

 De Amsterdammers moesten het opnieuw doen zonder Noussair Mazraoui en de geschorste Nico Tagliafico. Ook Brian Brobbey was niet wedstrijdfit en ontbrak in Friesland.

###

"
601;574497;Almere City FC;FC Volendam;ALM;VOL;1;2;2021-03-03Z;2020-21 Keuken Kampioen Divisie;Almere City verliest ook van Volendam, directe promotie steeds verder uit zicht;"Almere City heeft wederom verloren in de Keuken Kampioen Divisie. FC Volendam was met 1-2 te sterk. De nieuwe nederlaag betekent voor Almere City dat het steeds verder van de plaatsen 1 en 2, die recht geven op directe promotie, verwijderd is. Volendam kan door de overwinning stiekem naar boven kijken. Zij verstevigen hun plek die recht geeft op play-offvoetbal.

 Almere uit vorm

 Almere City had in de maand februari maar één wedstrijd gewonnen. Hierdoor raakte de ploeg achterop in de strijd om directe promotie. Het won van TOP Oss, maar verloor van NAC, Helmond Sport en afgelopen zaterdag van directe concurrent Cambuur. De ploeg van Ole Tobiasen wilde daarom in de maand maart weer terugkomen in de oude vorm.

 Het begin van de eerste helft leek het daar echter niet op. Volendam controleerde de wedstrijd en creëerde het met flitsend combinatiespel een aantal kansen. Uiteindelijk kwam de ploeg van Wim Jonk in de zestiende minuut terecht op voorsprong. Volendam kwam op 0-1 door een droge schuiver van afstand, door uitgerekend centrale verdediger Brian Plat. Het was zijn eerste goal van het seizoen.

 Na de goal veranderde het spelbeeld. Almere kwam beter in de wedstrijd. Eindelijk leek de ploeg wat van zijn vorm teruggevonden te hebben. Vooral op het middenveld won Almere veel duels, waardoor zichzelf terug in de wedstrijd knokte. Dit resulteerde, in de dertigste minuut in de gelijkmaker. Xian Emmers legde de bal goed terug op Tim Receveur, die de bal vanaf de rand van de zestien achter Volendam-doelman Joey Roggeveen schoot: 1-1.

 Net toen het leek dat de wedstrijd helemaal gekanteld was in het voordeel van Almere, sloeg Volendam op slag van rust toe. Ibrahim El Kadiri stuurde, met een heerlijke pass, Derry Murkin weg. Hij gaf de bal scherp voor op de inkomende Samuele Mulattieri, die goed binnenschoot en de stand op 1-2 zette. Dit was ook meteen de ruststand

 Volendam houdt vol

 In de tweede helft wilde Almere er alles aan doen om de slechte vorm te doorbreken en uitzicht te houden op directe promotie. Volendam deed er op zijn beurt alles aan om de voorsprong vast te houden. Dit leidde tot een waar voetbalgevecht.

 Almere probeerde aan te zetten, maar het goede positiespel van Volendam zorgde ervoor dat de thuisploeg niet genoeg aan de bal kwam. Almere probeerde in balbezit te komen en maakte veel overtredingen om Volendam van de bal te krijgen.

 Het werd hierdoor een slordige tweede helft zonder grote kansen. Ondanks dat Almere in de slotfase alles of niets ging spelen, verloor de ploeg voor de tweede keer in een week.

 Door de nederlaag zakt Almere City naar de vierde plek. NAC neemt de derde positie van Almere City over. Volendam staat zevende en staat nog maar drie punten achter op nummer zes N.E.C.

###

"
602;595020;Vitesse;VVV-Venlo;VIT;VVV;2;0;2021-03-02Z;2020-21 KNVB Beker, Halve Finales;Vitesse pas in laatste kwartier langs VVV-Venlo;"Vitesse staat voor de vijfde keer in de KNVB-bekerfinale na een verdiende 2-0 overwinning op VVV-Venlo.

 In de eerste helft was Vitesse de betere ploeg zonder tot grote kansen te komen, beide keepers hoefden niet in te grijpen. VVV koos er duidelijk voor om het eerst maar eens dicht te houden achterin en slaagde daar prima in. Vitesse vond niet de middelen om de Limburgse muur te slechten. Bazoer bediende Broja, maar die maaide over de bal heen. De Venlonaren slaagden er op hun beurt niet in om goudhaantje Giakoumakis te bedienen. Zinédine Machach moest bij de bezoekers na 37 minuten geblesseerd van het veld met een enkelblessure, hij werd vervangen door Simon Janssen. In de tweede helft bleef het beeld aanvankelijk hetzelfde, geen grote kansen. Giakoumakis kapte zich een keer vrij van Bazoer en schoot naast en hij had nog een poging van heel ver die Pasveer makkelijk op kon rapen. De spanning leek de nodige invloed te hebben op de spelers. VVV leek steeds meer te mogen hopen op een verlenging.

 Heerlijke doelpunten Broja en Tannane

 Het was dan ook geen verrassing dat een standaard-situatie de wedstrijd open brak. Na een afgeslagen hoekschop in de 75e minuut kon Tannane de bal nog een keer inbrengen, precies op het hoofd van Broja die ongehinderd binnen kon koppen vanaf de penlty-stip, 1-0. En tien minuten later besliste Tannane de wedstrijd met een prachtig afstandsschot. Hij sneed van de rechterflank naar binnen en haalde vanaf de punt van de zestienmeter verwoestend uit met zijn linker. De bal verdween in de verre driehoek, keeper Kirschbaum was kansloos. Uiteraard gooide VVV daarna iedereen naar voren en dat resulteerde nog in een schot van Hunte op de paal maar de aansluitingstreffer viel niet meer. Vitesse gaat op 18 april op voor de tweede bekerwinst na 2017, de enige hoofdprijs in de clubhistorie. In de finale op zondag 18 april neemt Vitesse het op tegen sc Heerenveen of Ajax. Die twee clubs treffen elkaar woensdag in de andere halve eindstrijd. VVV-Venlo verzuimt om voor het eerst sinds 1959 weer een bekerfinale te spelen. Die werd toen met 4-1 gewonnen van ADO Den Haag.

 Remko Pasveer hoopt in april Ajax tegen te komen in de finale. ""Je moet verder kijken, ook naar de ranglijst. Mocht Ajax de beker winnen komt er op de ranglijst voor Europees voetbal weer een plekje bij. En uiteindelijk vind ik Ajax een mooiere tegenstander om tegen te spelen in de finale"", aldus Pasveer, die de vorige twee finales verloor, in 2004 met FC Twente (als reserve) en in 2012 met Heracles Almelo.

 Aanvoerder Danny Post vond dat zijn VVV-Venlo dinsdag geen aanspraak maakte op een plek in de finale. ""Het klopte verdedigend, maar aan de bal vond ik ons echt te matig"", aldus Post. VVV moet zich nu snel weer focussen op de Eredivisie. De voorsprong op de onderste drie clubs is de laatste weken flink geslonken. ""Handhaving is zeker net zo belangrijk"", aldus Post.

###

"
603;574506;Jong FC Utrecht;FC Dordrecht;JUT;DOR;3;1;2021-03-02Z;2020-21 Keuken Kampioen Divisie;Jong Utrecht boekt verdiende zege op Dordrecht;"Jong FC Utrecht was in de Keuken Kampioen Divisie op eigen terrein met 3-1 te sterk voor laagvlieger FC Dordrecht. Na zes nederlagen op rij won de ploeg van trainer Ab Plugboer zo eindelijk weer eens.

 Na twintig minuten opende middenvelder Albert Lottin zijn account voor de Domstedelingen: 1-0. De doelpuntenmaker viel een kwartier later echter al geblesseerd uit, Raymond Huizing was zijn vervanger.

 Nog voor rust maakte de thuisploeg 2-0 via topscorer Jeredy Hilterman. De spits schoot in twee instanties een penalty binnen voor zijn vijftiende van het seizoen.

 Comeback blijft uit

 In het tweede bedrijf kwam Dordrecht nog terug tot 2-1 dankzij Naoufal Bannis. De Feyenoord-huurling benutte in de 72ste minuut een strafschop.

 Het bleek geen opmaat tot een comeback van de bezoekers, want tien minuten later gooide Mohamed Mallahi het duel in het slot.

 Door de zege op de Schapenkoppen stijgen de talenten uit Utrecht twee plaatsen naar plek veertien. FC Dordrecht blijft steken op de voorlaatste positie op de ranglijst.

###

"
604;574493;N.E.C.;FC Den Bosch;N.E.C.;DBO;4;1;2021-03-02Z;2020-21 Keuken Kampioen Divisie;Vet helpt N.E.C. simpel langs hekkensluiter Den Bosch;"N.E.C. heeft in eigen huis afgerekend met nummer laatst FC Den Bosch. De ploeg van trainer Jack de Gier ging met 4-1 ten onder in De Goffert.

 De Brabantse club kon daarmee geen vervolg geven aan de belangrijke zege tegen Jong FC Utrecht van afgelopen vrijdag. Al vroeg in de wedstrijd lag de bal achter doelman Wouter van der Steen.

 Javier Vet brak na vijf minuten de ban voor de thuisploeg. Van dichtbij kopte de middenvelder, op aangeven van Elayis Tavsan, de 1-0 binnen.

 Vijftien seconden

 In de tweede helft was het opnieuw vroeg raak voor Vet. Na slechts vijftien seconden prikte hij zijn tweede van de wedstrijd binnen. Ditmaal bediend door routinier Édgar Barreto.

 In de 69ste minuut deed ook Tavsan een duit in het zakje. De aanvaller ontving de bal van Vet, kwam naar binnen en schoot vervolgens met links fraai binnen. Het betekende zijn achtste van het seizoen.

 Prachtige eretreffer Van Moorsel

 Cas Odenthal mocht even later zijn eerste maken in het shirt van N.E.C. Lang kon de verdediger daar niet van nagenieten, want een minuut later scoorde Den Bosch de eretreffer: 4-1.

 Paco van Moorsel pakte een afvallende bal vol op de pantoffel en stuurde de bal schitterend richting de bovenhoek.

 N.E.C houdt door deze zege als nummer zes de aansluiting met de top-5. Den Bosch blijft uiteraard steken op de laatste plek in de Keuken Kampioen Divisie.

###

"
605;574453;NAC Breda;TOP Oss;NAC;TOP;3;0;2021-03-01Z;2020-21 Keuken Kampioen Divisie;NAC dankzij kopballen makkelijk langs TOP;"NAC Breda heeft nummer drie Almere City FC op puntenaantal geëvenaard. De ploeg van Maurice Steijn won maandagavond van TOP Oss met 3-0 en heeft nu 53 punten, al heeft Almere City nog wel een wedstrijd tegoed.

 NAC verloor al 20 wedstrijden op rij niet van TOP en maandagavond kwam daar geen verandering in. Al na vijf minuten kwam de ploeg van Steijn op voorsprong. Dion Malone kopte een kopbal van Lex Immers binnen. In de extra tijd van de eerste helft verdubbelde Immers zelf de score. Uit een hoekschop van Mounir El Allouchi kopte de middenvelder de 2-0 binnen.

 Assistkoning El Allouchi

 Na rust kreeg NAC niet al te veel kansen tegen. In de extra tijd van de tweede helft zorgde Nick Venema voor de eindstand. Uit een pass van El Allouchi zorgde hij voor de 3-0. El Allouchi zorgde daarmee voor zijn twaalfde assist van dit seizoen en loopt daarmee een assist uit op Nick Doodeman.

 NAC mengt zich door de zege echt om de strijd om de tweede plaats. Nummer twee De Graafschap heeft vier punten meer dan de club uit Breda.

###

"
606;574449;Excelsior;Jong Ajax;EXC;JAJ;5;1;2021-03-01Z;2020-21 Keuken Kampioen Divisie;Effectief Excelsior walst in 24 minuten over Jong Ajax heen;"Excelsior was op het eigen veld snel klaar met Jong Ajax. Al na 24 minuten stond de ploeg van Marinus Dijkhuizen met 3-0 voor. Uiteindelijk werd het 5-1 in het voordeel van de Rotterdammers.

 Jong Ajax - dat aantrad met Lassina Traoré en Jurgen Ekkelenkamp - kwam al na acht minuten op achterstand door een eigen doelpunt van Rio Hillen. Julian Baas verdubbelde na 20 minuten de score met een hard schot van afstand. Vier minuten later zorgde Reuven Niemeijer met zijn zesde doelpunt van het seizoen voor de grote voorsprong nog voor rust.

 Penalty Jong Ajax

 Na rust drong Jong Ajax steeds vaker aan, maar scoorde de ploeg van Mitchell van der Gaag maar heel moeilijk. Na 74 minuten was er een penalty na een handsbal voor nodig om de achterstand te verkleinen. Kenneth Taylor schoot onberispelijk raak: 3-1.

 Lang kon de beloftenploeg niet hopen op een punt. Ahmad Mendes Moreira schoot 8 minuten later van afstand de 4-1 binnen voor de thuisploeg. Ruim in de extra tijd bepaalde invaller Joël Zwarts de eindstand: 5-1.

 De ploeg uit Kralingen blijft daardoor de nummer tien van de competitie, op 8 punten achterstand van nummer acht Roda JC. Jong Ajax is door de nederlaag de nummer twaalf van de competitie.

###

"
607;576752;Bayer Leverkusen;SC Freiburg;B04;SCF;1;2;2021-02-28Z;2020-21 German Bundesliga;Leverkusen ziet CL-plaatsen uit zicht verdwijnen na nieuwe nederlaag;"De zorgen van trainer Peter Bosz bij Leverkusen nemen toe. Drie dagen na de uitschakeling in de Europa League door Young Boys ging het ook in de Bundesliga fout. Middenmoter SC Freiburg won de uitwedstrijd met 2-1.

 Na een ruststand van 0-0 nam Freiburg een voorsprong van 2-0 dankzij treffers van Ermedin Demirovic en Lucas Höler. Leon Bailey verkleinde nog wel de achterstand voor Leverkusen, maar de gelijkmaker bleef uit in de slotfase.

 Peter Bosz over de nederlaag tegen Freiburg en de blessure van Fosu-Mensah

 Bosz wisselde zijn keeper voor deze wedstrijd. Lukáš Hrádecký is gebleseerd, vandaar dat Niklas Lomb de afgelopen drie wedstrijden onder de lat moest, maar dat werd geen succes. Hij maakte de ene blunder na de andere. Vandaar dat Lennart Grill vandaag de voorkeur kreeg, de keeper van Duitsland onder 21 maakte zijn Bundesliga-debuut.

 Bij Leverkusen viel verdediger Timothy Fosu-Mensah vlak voor de rust geblesseerd uit. Bosz zei na de wedstrijd te vrezen voor een zware knie-blessure. Jeremie Frimpong viel na ruim een uur in en ging na amper een kwartier alweer naar de kant. Daley Sinkgraven bleef op de bank. Bij Freiburg mocht reserve Guus Til niet invallen.

 Leverkusen, inmiddels afgezakt naar de zesde plek, verspeelde in het nieuwe jaar in de Bundesliga al vele punten. In de Duitse beker werd de club van Bosz uitgeschakeld door vierdeklasser Rot-Weiss Essen en ook het avontuur in in de Europa League strandde vroegtijdig. Na de thuisnederlaag tegen Freiburg zal de druk op de Nederlandse coach alleen nog maar verder toenemen. Van de laatste negen wedstrijden in alle competities werd er maar één gewonnen. De achterstand op plaats vier, de laatste plaats die recht geeft op deelname aan de Champions League is opgelopen naar vijf punten.

 Bosz kreeg zondag voor het begin van de wedstrijd nog wel een steunbetuiging van technisch directeur Rudi Völler. Volgens de Duitse oud-international staat de positie van Bosz absoluut niet ter discussie. ""Peter Bosz is ons Plan B"", antwoordde Völler op de vraag of hij reeds aan een alternatief dacht. Aanstaande zaterdag speelt Leverkusen een uitwedstrijd bij Borussia Mönchengladbach.

###

"
608;574465;Almere City FC;SC Cambuur Leeuwarden;ALM;CAM;0;2;2021-02-28Z;2020-21 Keuken Kampioen Divisie;Cambuur krijgt publiek in Almere stil na zege in topper;"SC Cambuur heeft de koppositie in de Keuken Kampioen Divisie verstevigd door een 2-0 zege op Almere City. In Almere waren Jarchinio Antonia en Ragnar Oratmangoen trefzeker voor de ploeg van Henk de Jong.

 Met 1351 supporters op de tribune begonnen beide ploegen goed aan de wedstrijd. Na wat mogelijkheden aan beide kanten was het Antonia die in de 25ste minuut de score opende. Na een corner voor Cambuur kopte Robert Mühren de bal door waardoor de kleine buitenspeler gemakkelijk kon scoren.

 Cambuur was net als eerder in Leeuwarden, toen het 7-2 werd sterker dan Almere. In de tweede helft kwamen beide ploegen niet tot veel uitgespeelde kansen. Vlak voor tijd was het Oratmangoen die de wedstrijd besliste. De 23-jarige middenvelder kopte binnen uit een corner van Mees Hoedemakers.

 Doordat achtervolger De Graafschap zaterdag punten verloor door een 1-1 gelijkspel tegen Jong AZ verstevigt Cambuur de koppositie.

 Fieldlab experiment 

 De wedstrijd is een proefevenement van Fieldlab, waaruit moet blijken hoe er weer op een veilige manier mensen naar stadions, theaters en concertzalen kunnen komen. Vorige week werd de wedstrijd tussen N.E.C. en De Graafschap voor het eerst weer met publiek gespeeld.

 Eerste divisie hoopt in april weer op publiek

 Voor voetbalclubs uit de Keuken Kampioen Divisie is er veel aan gelegen dat de onderzoeksresultaten van de twee Fieldlab-wedstrijden positief uitvallen. Marc Boele, algemeen directeur van de Coöperatie Eerste Divisie (CED), hoopt dat het onderzoek de terugkeer van supporters in april mogelijk maakt.

 ""Dit is extreem belangrijk"", vertelt Boele in het Yanmar Stadion van Almere City. ""Clubs verkopen richting maart en april hun seizoenkaarten en sponsorpakketten. Als er dan nog steeds weinig mogelijk is voor publiek, zitten de clubs opnieuw zonder inkomen. Dat is dodelijk.""

###

"
609;574457;FC Dordrecht;Helmond Sport;DOR;HEL;2;1;2021-02-27Z;2020-21 Keuken Kampioen Divisie;Dordrecht neemt afscheid van laatste plaats na zege op Helmond Sport;"FC Dordrecht heeft zaterdag in eigen huis met 2-1 van Helmond Sport gewonnen. Door deze overwinning geven de Dordtenaren de rode lantaarn weer over aan FC Den Bosch.

 Het begin van de wedstrijd was voor Dordrecht, want de thuisploeg noteerde in het eerste kwartier al drie serieuze kansen. Later in de eerste helft meldde Helmond Sport zich ook een paar keer voor de goal, maar de beste kansen waren voor Dordrecht.

 De thuisploeg kwam ook in de tweede helft goed uit de kleedkamer. Vijf minuten na rust raakte Dordrecht namelijk de paal. Even later kreeg het eindelijk waar het recht op had, een doelpunt.

 Richie Musaba schoot zijn ploeg, met wat hulp van Helmond Sport-doelman Stijn van Gassel, in de 52ste minuut op voorsprong. De aanvaller tekende even later ook voor de 2-0. Helmond Sport sloeg in de 74ste minuut toe via Jordy Thomassen, maar drie punten bleven in Dordrecht.

 Hekkensluiter af

 Dordrecht verlaat met deze drie punten de laatste plaats in de Keuken Kampioen Divisie. De club heeft nu achttien punten, wat er twee meer zijn dan de nieuwe hekkensluiter FC Den Bosch. Dordrecht moet meer goede resultaten behalen om verder te stijgen. Jong AZ is namelijk de nummer achttien met 23 punten.

###

"
610;576749;RB Leipzig;Borussia Mönchengladbach;RBL;BMG;3;2;2021-02-27Z;2020-21 German Bundesliga;Leipzig houdt titelrace spannend met zege in extra tijd;"RB Leipzig heeft in de Bundesliga ternauwernood voorkomen dat de achterstand op Bayern München wat groter is geworden. De huidige nummer 2 knokte zich tegen Borussia Mönchengladbach terug van een achterstand van twee doelpunten en won in blessuretijd met 3-2. Bayern was eerder op de dag met 5-1 te sterk voor 1. FC Köln en heeft na 23 speelronden een voorsprong van 2 punten op Leipzig.

 Mönchengladbach, dat woensdag in de eerste wedstrijd van de achtste finales van de Champions League met 2-0 verloor van Manchester City, kwam al in de 6e minuut op voorsprong door een benutte strafschop van Jonas Hofmann. De Franse aanvaller Marcus Thuram kopte in de 19e minuut de 0-2 binnen.

 Het duurde lang voordat Leipzig, waar Justin Kluivert basisspeler was, iets terugdeed. Na een klein uur zorgde Christopher Nkunku voor de aansluitingstreffer, in de 66e minuut gevolgd door de gelijkmaker van Yussuf Poulsen.

 Kluivert werd in de 76e minuut naar de kant gehaald. Alexander Sørloth, halverwege ingevallen, werd diep in blessuretijd matchwinner door de 3-2 te maken. De spelers van Mönchengladbach dachten dat de oud-speler van FC Groningen daarbij geduwd zou hebben, maar dat was volgens de scheidsrechter niet zwaar genoeg om te fluiten.

###

"
611;576754;Bayern München;1. FC Köln;MUN;KOE;5;1;2021-02-27Z;2020-21 German Bundesliga;Lewandowski met twee doelpunten weer van grote waarde voor Bayern;"Bayern München heeft zich in Bundesliga hersteld van de nederlaag van vorige week tegen Eintracht Frankfurt (2-1). De koploper zette 1. FC Köln met 5-1 aan de kant.

 Robert Lewandowski nam de tweede en derde treffer van Bayern voor zijn rekening en is hard op weg naar een doelpuntenrecord. De 32-jarige Poolse spits staat nu op 28 doelpunten in de competitie met nog elf wedstrijden te gaan. Vorig seizoen kwam Lewandowski tot een totaal van 34 treffers in de Bundesliga. Hij heeft na 23 speelronden al wel een record in handen. Nog nooit stond een speler toen al op 28 treffers. Gerd Müller had met 26 doelpunten in het seizoen 1969/1970 het record in handen. Müller eindigde het seizoen met veertig treffers.

 Eric Maxim Choupo-Moting en Serge Gnabry (twee keer) scoorden ook voor Bayern, dat uit de laatste twee competitieduels slechts 1 punt pakte. De voorsprong van de regerend kampioen op RB Leipzig is nu 5 punten. De nummer 2 speelt later op zaterdag een thuiswedstrijd tegen Borussia Mönchengladbach.

 VfL Wolfsburg - Hertha BSC 2-0

 Nummer 3 VfL Wolfsburg klopte Hertha BSC met 2-0 en behoudt een achterstand van 7 punten op Bayern München. Verdediger Lukas Klünter passeerde in de 38e minuut zijn eigen doelman. Wout Weghorst deed tot de 86e minuut mee bij Wolfsburg, waar Jeffrey Bruma buiten het team bleef. In de 89e minuut werd het 2-0 via Maxence Lacroix. Bij Hertha BSC werd Deyovaisio Zeefuik in de 74e minuut naar de kant gehaald.

 Borussia Dortmund - Arminia Bielefeld 3-0

 Borussia Dortmund behaalde in de competitie de tweede zege op rij. Het elftal van coach Edin Terzic versloeg Arminia Bielefeld met 3-0 dankzij doelpunten van Mahmoud Dahoud, Jadon Sancho (strafschop) en de Braziliaan Reinier. Michel Vlap viel na ruim een uur spelen in bij Bielefeld, Mike van der Hoorn bleef op de reservebank zitten. Dortmund ging door de winst Bayer Leverkusen voorbij en staat nu vijfde.

 VfB Stuttgart - FC Schalke 04 5-1

 Schalke 044 is weer een stap dichter bij degradatie. De hekkensluiter ging met 5-1 onderuit bij VfB Stuttgart. Klaas-Jan Huntelaar ontbrak met een blessure. Schalke heeft na 23 wedstrijden pas 9 punten. De achterstand op nummer 17 FSV Mainz is 8 punten. Diverse media berichtten vrijdag dat de bepalende spelers van de club klaar zijn met trainer Christian Gross. Zij zouden bij bestuurder Jochen Schneider hebben aangedrongen op een vertrek van de Zwitserse coach. De 66-jarige Zwitser zou zich vergissen in namen van eigen spelers en tegenstanders, spelers soms in de verkeerde taal aanspreken terwijl er ook vraagtekens worden geplaatst bij zijn tactische vermogens. Een woordvoerder ontkent dat er sprake zou zijn van een ""opstand of revolutie"" binnen de club.  ""Wij verwerpen de berichten. Er is geen speler die Jochen Schneider heeft benaderd met een dergelijk verzoek""

 RB Leipzig - Borussia Mönchengladbach is om 18.30 uur te zien op ESPN4

###

"
612;574455;FC Eindhoven;FC Volendam;EIN;VOL;1;1;2021-02-27Z;2020-21 Keuken Kampioen Divisie;Foutje Roggeveen kost FC Volendam twee punten;"Lang leek het erop dat FC Volendam gewoon de drie punten mee zou nemen uit Eindhoven. Totdat Volendam-doelman Joey Roggeveen een fout maakte die door de thuisploeg werd afgestraft. Het kostte de ploeg van Wim Jonk twee punten: 1-1.

 Uit een pass van Micky van de Ven kwam de ploeg van Jonk al vroeg op voorsprong via Zakaria El Azzouzi: 0-1. In de tweede helft kwam FC Eindhoven langszij via Dico Jap Tjong, die het cadeautje van Roggeveen dankbaar uitpakte.

 Puntverlies kon de ploeg van Jonk niet echt gebruiken. De ploeg had los kunnen komen van Roda JC, maar blijft nu met de Koempels op de zevende plaats met 41 punten.

###

"
613;574461;Go Ahead Eagles;Jong PSV;GAE;JPS;1;0;2021-02-26Z;2020-21 Keuken Kampioen Divisie;Go Ahead Eagles wint nipt van Jong PSV;"Go Ahead Eagles heeft in de thuiswedstrijd tegen Jong PSV drie punten gepakt. De ploeg van Kees van Wonderen had in een tam duel genoeg aan een doelpunt in de eerste helft van Sam Beukema: 1-0.

 Het moest bij de ploeg van Peter Uneken wel bekend zijn dat de Eagles dit seizoen met Beukema in standaard situaties een extra wapen in huis hebben. Toch kon de verdediger al vroeg in de eerste helft ongehinderd zijn zevende doelpunt van het seizoen binnenwerken na een vrije trap van Erkan Eyibil. Vlak voor rust kon ook de andere centrale verdediger, Jeroen Veldmate, na een hoekschop volledig vrij de voorsprong verdubbelen, maar zijn inzet belandde op de paal.

 Jong PSV gaf na rust iets meer druk op het doel van Jay Gorter, die voor de achttiende keer de nul hield dit seizoen. De bezoekers werden drie keer gevaarlijk via invaller Kristofer Kristinsson. De IJslander kreeg oog in oog met Gorter de bal niet tussen de palen en wist vervolgens in de vijandelijke zestien zijn dreiging niet om te zetten in een doelpunt. Aan de andere kant kon keeper Vincent Müller zich onderscheiden met prachtige redding na een inzet van dichtbij van Jay Idzes.

 Dankzij de overwinning komen de Eagles op gelijke hoogte met nummer vier NAC Breda, dat nog wel een wedstrijd tegoed heeft.

 MVV overtuigt

 MVV Maastricht heeft een knappe overwinning geboekt op Telstar: 2-0. De Limburgers nam thuis de touwtjes in handen tegen de bezoekers en beloonden zichzelf kort na rust met een doelpunt. Kürşad Sürmeli verraste na een vrije trap van Sven Blummel keeper Jasper Schendelaar. Nog geen minuut later volgde de tweede Maastrichtse goal na een blunder van Schendelaar, maar die werd afgekeurd wegens buitenspel. Aan de andere kant hoefde doelman Mike Havekotte pas na een uur spelen voor het eerst in actie te komen, na een inzet van Ozan Kökcü.

 In de slotminuut kreeg Telstar de kans om de boel gelijk te trekken via een kopbal van Marouan El Ouardani, maar zijn inzet was te zwak. Manuel Angiulli kon vervolgens de voorsprong verdubbelen. Het was de derde overwinning in vier wedstrijden voor de ploeg van Darije Kalezic.

###

"
614;574451;De Graafschap;Jong AZ;GRA;JAZ;1;1;2021-02-26Z;2020-21 Keuken Kampioen Divisie;Slap De Graafschap niet langs Jong AZ, N.E.C. en FC Den Bosch pakken volle buit;"De Graafschap heeft tegen Jong AZ verzuimd om druk te houden op koploper SC Cambuur, dat zondag de topper tegen Almere City FC speelt. De ploeg speelde slap en kwam niet verder dan 1-1. Ondanks het lichte overwicht van de thuisploeg leek het er niet op dat er in de eerste helft nog een doelpunt zou vallen op de Vijverberg, totdat Daryl van Mieghem het op zijn heupen kreeg. De buitenspeler snelde over de Alkmaarse helft heen en zijn afstandsknal verdween achter keeper Beau Reus, die zich volledig in het schot verslikte.

 Vlak na rust kreeg Jesse Schuurman dé kans op de 2-0. Een vloeiende aanval eindigde bij de middenvelder, die helemaal vrij voor het doel stond, maar naast schoot. De bezoekers drongen vervolgens meer aan en in de jacht op de gelijkmaker was Mohamed Taabouni dichtbij. Keeper Rody de Boer kwam uit, zat mis, maar was net op tijd terug om de poging van Taabouni op de doellijn weg te tikken.

 Die gelijkmaker viel alsnog via Tijs Velthuis. De verdediger stond bij een vrije trap helemaal vrij en kopte de bal met een boog over De Boer heen. De Graafschap had nog een kwartier om de overwinning binnen te slepen, maar dat lukte niet. Het staat nu drie punten achter staat op Cambuur, met een wedstrijd meer gespeeld.

 N.E.C. pakt zesde plaats

 In de strijd om de zesde plaats heeft N.E.C. van Roda JC Kerkdrade gewonnen: 1-3. De Nijmegenaren kwamen gezien de vorm van beide ploegen verrassend op voorsprong dankzij een penalty. Keeper Jan Hoektra, die geen goede avond beleefde, beging de overtreding en kon vervolgens niet voorkomen dat Jordy Bruijn vanaf elf meter heel beheerst de 0-1 op het scorebord zette. De gelijkmaker viel halverwege de tweede helft. Een scherpe hoekschop van Robert Klaasen belandde op het hoofd van Erik Falkenburg, die zijn zesde doelpunt van het seizoen binnen knikte.

 Falkenburg kreeg vervolgens zijn tweede gele kaart en uit de vrije trap die volgde viel weer een doelpunt voor N.E.C.. Hoekstra ging wederom de fout in. De keeper bokste de bal weg, maar vergat vervolgens terug naar zijn doel te lopen, waardoor Elayis Tavsan de bal vanaf afstand in het doel kon plaatsen. Javier Vet zette bepaalde met een diagonaal schot de eindstand.

 Den Bosch pakt volle buit

 FC Den Bosch heeft overtuigend met 3-0 van Jong FC Utrecht gewonnen. De thuisbloeg begon goed tegen Jong FC Urecht en wist al snel te scoren, uiteraard via Jizz Hornkamp. De spits had er al vier gemaakt tegen Excelsior en wist binnen 20 minuten Jong Utrecht al op een achterstand te zetten nadat hij de bal fortuinlijk voor zijn voeten had gekregen. Ruben Kluivert had na een uur spelen aan de andere kant de bal voor het inkoppen, maar vlak voor het doel verdween zijn inzet naast.

 Romano Postema stelde vervolgens de zege veilig, oog in oog met Thijmen Nijhuis faalde hij niet. Ryan Trotman maakte in de slotfase zelfs nog de derde treffer voor de thuisploeg.

###

"
615;590737;PSV;Olympiakos;PSV;OLY;2;1;2021-02-25Z;2020-21 UEFA Europa League, 16e finales;Late treffer maakt einde aan Europees avontuur PSV;"PSV is er ondanks twee doelpunten van Eran Zahavi niet in geslaagd om de laatste zestien van de Europa League te bereiken. Dankzij een doelpunt van Ahmed Hassan Mahgoub in de 88ste minuut gaat Olympiakos vrijdag mee in de koker voor de loting. De Eindhovenaren wonnen wel met 2-1, maar dat was na de 4-2 nederlaag van vorige week niet genoeg.

 De Eindhovenaren moesten minimaal twee keer scoren om de volgende ronde van de Europa League te halen en drongen na tien minuten aan, wat de eerste kans voor Zahavi opleverde. De Israëlische spits - die vorige wedstrijd twee keer scoorde tegen de Grieken - schoot over, maar het was een startsein voor een goede eerste helft van de thuisploeg.

 1-0 uit corner

 Na 23 minuten kopte Zahavi knap raak uit een hoekschop van Ryan Thomas. De spits kwam hoog en raakte de bal hard, waardoor José Sá maar half redding kon brengen: 1-0. Donyell Malen kreeg vrij snel daarna de kans om de score te verdubbelen, maar miste een voorzet van Philipp Max op een paar centimeter. Bruma kreeg niet veel later de kans om de ploeg die hem heeft verhuurd pijn te doen, maar schoot net naast.

 Terwijl de thuisploeg een beetje inkakte, kreeg ook Olympiakos weinig mogelijkheden. Tot de 44ste minuut aanbrak, leek een doelpunt ver weg. PSV kreeg een vrije trap op een mooie plek en Max en Zahavi gingen achter de bal staan. De spits krulde de bal vervolgens schitterend in de bovenhoek: 2-0. Virtueel was dat genoeg voor de ploeg van Roger Schmidt om de achtste finales van de Europa League te halen.

 Malen op de paal

 Na rust was het duidelijk dat de Grieken het er niet bij lieten zitten. Bruma gaf in de 49ste minuut de bal voor op Mady Camara, die met zijn inzet de Eindhovense doelpaal raakte. PSV kreeg vervolgens een aardige mogelijkheid, maar Malen plukte de bal weg voor Mario Götze, die er veel beter voor stond. Olympiakos probeerde het vervolgens vaker uit standaardsituaties, waarin Kostas Fortounis de lat raakte vanaf 25 meter. PSV had genoeg aan de 2-0 voorsprong en counterde via Malen af en toe gevaarlijk. In de 86ste minuut raakte hij de paal met schot van afstand.

 Twee minuten later zorgde Mahgoub voor de beslissing, die in het nadeel uitpakte van de Eindhovenaren. Een voorzet van links van Fortounis werd goed ingekopt, waardoor Yvon Mvogo alleen kon keren. De rebound viel voor de Egyptenaar, die van dichtbij voor de 2-1 zorgde.

###

"
616;590734;Ajax;Lille;AJA;LILL;2;1;2021-02-25Z;2020-21 UEFA Europa League, 16e finales;Ajax bij laatste zestien in Europa League na moeizame winst;"Ajax is er in geslaagd om de achtste finales van de Europa League te bereiken. Thuis had de ploeg van Erik ten Hag de grootste moeite om Lille van zich af te houden, met uiteindelijk een 2-1 overwinning als eindresultaat. Na de 1-2 winst van de Amsterdammers in Frankrijk was dat ruim genoeg om de laatste zestien van het toernooi te bereiken.

 Al na vier minuten haalde Ajax-keeper Maarten Stekelenburg de eerste bal van de lijn, in wat later een wedstrijd zou worden waarin de keepers hun waarde bewezen. Toch had Lille-keeper Mike Maignan na een kwartier geen antwoord op een kopbal van Davy Klaassen, die helemaal vrij een voorzet van Dusan Tadic kon inkoppen: 1-0. Vier minuten later kon Timothy Weah - die vorige week wel trefzeker was - de score gelijktrekken, maar de zoon van George Weah krulde de bal naast.

 Lille-keeper Maignan voorkwam vervolgens met een redding dat Devyne Rensch de score na een half uur verdubbelde. Na rust waren de Fransen gevaarlijker en had Ajax scheidsrechter Collum ook niet tegen. Jonathan Bamba, Renato Sanches en Xeka kregen mogelijkheden om Stekelenburg te passeren, maar faalde daarin nipt. Ajax kreeg daarentegen kansen via Tadic en David Neres, maar bouwde de voorsprong niet verder uit.

 Penalty voor Lille

 Dat leek Ajax duur te komen staan. Lisandro Martínez gaf Jonathan David een duw in het strafschopgebied, waarna de VAR Collum naar de zijkant stuurde. De Schot gaf de uitploeg vervolgens een strafschop, die werd binnengeschoten door Yusuf Yazici. Met nog 12 minuten te gaan, deed Lille er vervolgens alles aan om een verlenging af te dwingen.

 In de tegenaanval was het vervolgens Ajax dat onverwachts scoorde. Neres kopte Ajax op aangeven van invaller Brian Brobbey op 2-1, waardoor een plek in de achtste finales zeker is voor Ajax. Op vrijdag 26 februari is de loting voor de achtste finales.

###

"
617;574499;Jong PSV;Helmond Sport;JPS;HEL;2;2;2021-02-23Z;2020-21 Keuken Kampioen Divisie;Doelpunten fenomeen Duijvestijn niet genoeg voor zege Helmond bij Jong PSV;"Jong PSV en Helmond Sport schieten weinig op met een gelijkspel op De Herdgang. De Eindhovense talenten kwamen laat lankzij na twee goals van Helmond-topschutter Lance Duijvestijn: 2-2.

 Shurandy Sambo was na ruim een uur opnieuw goed voor een doelpunt voor Jong PSV. De rechtsback scoorde afgelopen weekend al de winnende tegen hekkensluiter Den Bosch.

 Na de 1-0 van de thuisploeg nam Helmond het over en dat resulteerde in een snelle reactie via Duijvestijn. Een kwartier voor tijd leek de veelscorende middenvelder zich ook te kronen tot matchwinner.

 In de laatste minuut bezorgde captain Tijn Daverveld Jong PSV echter nog een punt. De Eindhovenaren staan op plaats zestien in de Keuken Kampioen Divisie, Helmond Sport ziet zich terug op plek elf.

###

"
618;574482;FC Volendam;Jong Ajax;VOL;JAJ;3;2;2021-02-23Z;2020-21 Keuken Kampioen Divisie;FC Volendam klopt Jong Ajax na krankzinnig slot;"Volendam dat vanwege de vorst achtien dagen geen wedstrijd gespeeld had, was de bovenliggende partij in de eerste helft. Vlak voor rust waren El Kadiri, Murkin, Kaars en Plat binnen een tijdsbestek van tien seconden gevaarlijk maar de Ajax-verdediging hield met kunst- en vliegwerk het doel schoon. Na een uur spelen bediende Sontje Hansen na een versnelling Naci Ünüvar die vanaf een meter of tien de bal met links binnenschoot, 0-1. Meteen na zijn doelpunt werd Ünüvar gewisseld, net als Ekkelenkamp en Traoré. Voor Volendam kwam Francesco Antonucci na een uur in het veld, de middenvelder was volgens Wim Jonk niet fit genoeg voor negentig minuten. In de 71e minuut volgde voetbaltechnisch gezien het hoogtepunt van de wedstrijd, een tiki-taka aanval van Ajax over negen schijven met aan het einde Kian Fitz-Jim die de bal binnenschiet, 0-2. Een minuut later had Volendam een penalty moeten krijgen toen Brian Plat werd gevloerd door Youri Baas maar scheidsrechter Gansner besliste anders en had ook niet de hulp van een VAR. Ajax leek te ontsnappen maar de eindfase was sensationeel. In de 85e minuut maakte invaller en oud-Ajacied El Azzouzi de aansluitingstreffer en Volendam zette nog een keer aan. Tevergeefs leek het, maar in de 95e minuut tekende Mulattieri alsnog voor de gelijkmaker. Zuur voor Ajax en het zou nog zuurder worden. Vanaf de aftrap speelde Ajax de bal terug en Youri Regeer schoof met een breedte-pass de bal precies in de voeten van El Azzouzi die zo door kon lopen om de 3-2 binnen te schieten. Regeer verliet huilend het veld, tenmidden van feestende Volendammers.

 Volendam staat nu achtste in de Keuken Kampioen Divisie en Jong Ajax elfde.

###

"
619;574472;Jong FC Utrecht;SC Cambuur Leeuwarden;JUT;CAM;1;3;2021-02-22Z;2020-21 Keuken Kampioen Divisie;Topscorer Mühren helpt Cambuur langs Jong Utrecht;"Koploper SC Cambuur heeft de voorsprong op achtervolger De Graafschap weer vergroot tot vier punten. Op bezoek bij Jong FC Utrecht werd met 1-3 gewonnen.

 Robert Mühren brak vlak voor rust de ban voor de club uit Leeuwarden. Het betekende nummer 25 van het seizoen en zijn honderdste in totaal in de Keuken Kampioen Divisie. Sinds zijn debuut in deze competitie op 5 augustus 2011 maakte alleen Ralf Seuntjens meer doelpunten (110).

 Na een uur bereidde de topscorer van de KKD de 0-2 voor. Middenvelder Raymond Huizing tikte uiteindelijk de bal in eigen doel.

 In de 90ste minuut deed invaller Tim Pieters nog wat terug namens de thuisploeg. Enkele seconden later gooide Issa Kallon met de 1-3, op aangeven van Mühren, de wedstrijd in het slot.

 Door de zege komt Cambuur op 60 punten, De Superboeren volgen op 56 punten en Almere City staat op 53 punten met nog een duel te spelen.

###

"
620;574470;Jong AZ;Go Ahead Eagles;JAZ;GAE;0;3;2021-02-22Z;2020-21 Keuken Kampioen Divisie;Go Ahead Eagles zet ook Jong AZ opzij;"In een gelijk opgaande wedstrijd zonder veel grote kansen heeft Go Ahead Eagles desondanks met 3-0 gewonnen van Jong AZ. Persoonlijke fouten van de thuisploeg werden genadeloos afgestraft.

 Na een mooie diepe bal in de 32e minuut dreigde Bas Kuipers de zestien binnen te stormen maar Robin Lathouwers torpedeerde de opgekomen verdediger. De vraag voor arbiter Nick Smit: gebeurde dat binnen of buiten de zestien? Nét er binnen was zijn oordeel, penalty. Aanvoerder Jeroen Veldmate schoot de bal beheerst binnen, 0-1.

 In de 57e minuut ging AZ-keeper Beau Reus in de fout. Hij wilde de bal een hijs geven terwijl een aanvaller op hem af stormde maar raakte hem volledig verkeerd en schoof hem over de grond in de voeten van Eyibil, een meter of twintig voor zijn neus. Die passte op Botos die makkelijk kon binnenschuiven, 0-2. Na een uur ging de wedstrijd in het slot. Een welgeplaatste vrije trap van Luuk Brouwers werd door Sam Beukema binnengekopt, 0-3.

 Go Ahead pas 1 keer verloren in 2021

 Jong AZ trad aan met o.a. Tijani Reijnders Zakaria Aboukhlal in de basis maar Aboukhlal moest na 23 minuten al geblesseerd van het veld. AZ blijft 18e op de ranglijst en Go Ahead zit in de flow. Dankzij de derde zege op rij staan de Eagles nog steviger op de vijfde plaats en doen ze goede zaken in de derde periode. Alleen De Graafschap en Roda JC staan er beter voor.

###

"
621;576741;Hertha BSC;RB Leipzig;BSC;RBL;0;3;2021-02-21Z;2020-21 German Bundesliga;Leipzig maakt titelrace weer spannend met zege in Berlijn;"RB Leipzig heeft in de Bundesliga optimaal geprofiteerd van de nederlaag van koploper Bayern München zaterdag bij Eintracht Frankfurt (2-1). De nummer 2 van de ranglijst pakte bij laagvlieger Hertha BSC 3 punten: 0-3. Daarmee bracht Leipzig de achterstand op de titelverdediger terug tot 2 punten.

 Marcel Sabitzer opende in de 28e minuut de score. Nordi Mukiele verdubbelde de marge 20 minuten voor tijd. Willi Orban zorgde in de eindfase voor de derde treffer. Met de ruime competitiezege herstelde Leipzig zich van de nederlaag tegen Liverpool (0-2) afgelopen dinsdag in de Champions League.

 Beperkte Nederlandse inbreng

 Bij Hertha BSC ontbraken Deyovaisio Zeefuik, Daishawn Redan en Javairo Dilrosun in de wedstrijdselectie. Justin Kluivert viel bij de bezoekers in de 79ste minuut in.

###

"
622;574474;N.E.C.;De Graafschap;N.E.C.;GRA;1;2;2021-02-21Z;2020-21 Keuken Kampioen Divisie;1153 N.E.C.-fans zien hun ploeg Gelders onderonsje verliezen;"De Graafschap heeft voor de tweede keer dit seizoen het Gelderse onderonsje gewonnen van N.E.C. In de Nijmeegse Goffert werd het 1-2 voor de ploeg van Mike Snoei, dat daardoor weer op de tweede plek in de Keuken Kampioen Divisie terechtkomt. De Superboeren hadden sinds 2000 niet meer gewonnen in Nijmegen.

 Op het moment dat Daryl van Mieghem na 33 minuten de bal het stadion uitknalt, klinkt er een cynisch gejuich vanaf de tribunes. Het zijn de geluiden die een computer niet na kan bootsen en daarom zo fijn om te horen. Er was publiek in De Goffert, 1153 fans om precies te zijn. Als proef om te zien hoe supporters zich verplaatsen en gedragen zaten zij in zes verschillende bubbels op de tribune, met voor elke bubbel andere voorwaarden.

 Antwoord Van Mieghem

 Het antwoord van Van Mieghem om door het cynische gejuich in de tweede helft van zich te laten zien, kwam na vijf minuten. De buitenspeler werd de diepte in gestuurd door Ralf Seuntjens en bekroonde zijn dribbel met een schot in de verre hoek. Norbert Alblas kreeg een hand tegen de bal, maar dat bleek niet genoeg om te keren: 0-1.

 De Superboeren waren in de eerste helft ook al de meest gevaarlijke ploeg, al kwam dat gevaar voornamelijk uit standaardsituaties. N.E.C. probeerde het met aanval na aanval om terug in de wedstrijd te komen, maar werd zelden echt gevaarlijk. De Graafschap maakte daar in de 76ste minuut dankbaar gebruik van. Een afgeslagen corner kwam via Jordy Tutuarima terecht bij Jesse Schuurman. De middenvelder speelde Ted van de Pavert aan. De oud-speler van N.E.C. draaide weg bij Bart van Rooij en passeerde Alblas, die weer een hand tegen de bal kreeg maar dat was opnieuw niet genoeg: 0-2.

 Publiek op de banken

 Elayis Tavşan kreeg in de 85ste minuut het publiek op de banken. De sierlijke buitenspeler nam de bal aan in het strafschopgebied, pingelde zich een weg naar ruimte en schoot de bal vervolgens knap in de verre hoek achter Rody de Boer: 1-2. Ondanks een slotoffensief kwam de ploeg van Rogier Meijer niet meer tot een gelijkmaker.

 Door de overwinning klimt De Graafschap over Almere City FC heen op de ranglijst, al heeft de ploeg van Snoei wel een wedstrijd meer gespeeld. N.E.C. blijft voorlopig zesde in de Keuken Kampioen Divisie, maar ziet Roda JC nu echt naderen.

###

"
623;576742;Schalke 04;Borussia Dortmund;S04;DOR;0;4;2021-02-20Z;2020-21 German Bundesliga;Borussia Dortmund overklast Schalke 04 in derby;"Borussia Dortmund heeft in de Duitse voetbalcompetitie de Kohlenpottderby tegen Schalke 04 op overtuigende wijze gewonnen. De ploeg van trainer Edin Terzic zegevierde in Gelsenkirchen met 4-0. De Noorse spits Erling Haaland zorgde vlak voor rust voor het hoogtepunt van de wedstrijd.

 De 20-jarige Haaland volleerde met een halve omhaal een voorzet van Jadon Sancho langs doelman Michael Langer, die de geblesseerd uitgevallen Ralf Fährmann na een half uur was komen vervangen. De Noor tekende daarmee voor de 0-2. Enkele minuten eerder had Sancho de score geopend na geklungel achterin bij Schalke.

 In de tweede helft liep Dortmund weg bij de thuisclub door doelpunten van Raphaël Guerreiro en opnieuw Haaland, die zijn productie dit seizoen opvoerde naar zeventien doelpunten in de Bundesliga. Daarmee heeft de Noor in zijn eentje al vaker gescoord dan heel Schalke, dat pas vijftien goals maakte dit seizoen.

 Klaas Jan Huntelaar, nog altijd geblesseerd, zag vanaf de tribune hoe zijn teamgenoten de vijftiende nederlaag van het seizoen incasseerden. Met slechts 9 punten uit 22 wedstrijden staat Schalke vast op de laatste plaats. Dortmund, dat eerder in de week in de achtste finales van de Champions League met 3-2 won bij Sevilla via twee goals van Haaland, is de nummer 6 van de Bundesliga.

###

"
624;576744;Eintracht Frankfurt;Bayern München;SGE;MUN;2;1;2021-02-20Z;2020-21 German Bundesliga;Bayern München is het even kwijt, sublieme goal Younes;"Bayern München is het even kwijt in de Bundesliga. De kampioen van de laatste acht jaar in Duitsland heeft de uitwedstrijd bij Eintracht Frankfurt verloren (2-1). Bayern speelde maandag ook al gelijk tegen Arminia Bielefeld (3-3).

 Eintracht Frankfurt leidde bij rust met 2-0. Daichi Kamada opende de score en Amin Younes, oud-speler van Ajax, verdubbelde de voorsprong met een fraaie treffer.

 Amin Younes na zijn doelpunt tegen Bayern München

 Robert Lewandowski tekende voor de 2-1 van Bayern. De Pool vierde zijn 26e competitietreffer. Hij heeft in elf van de laatste twaalf competitiewedstrijden gescoord. Jetro Wilems bleef op de bank bij de thuisploeg.

 RB Leipzig kan zondag profiteren van de derde competitienederlaag van Bayern. De nummer 2 van de ranglijst verkleint de achterstand op de koploper tot 2 punten als het wint bij Hertha BSC. Eintracht Frankfurt verstevigde de vierde plaats van de Bundesliga.

 Overige uitslagen:

 Borussia Mönchengladbach - Mainz 05 1-2

 Jeremiah St. Juste had een basisplaats bij de bezoekers en bereidde de openingstreffer van Karim Onisiwo voor. Lars Stindl tekende voor de gelijkmaker van Borussia Mönchengladbach. Kevin Stöger bezorgde de nummer 17 van de ranglijst een welkome zege in de strijd tegen degradatie (1-2). Jean-Paul Boëtius mocht in de slotfase invallen bij Mainz.
SC Freiburg - 1.FC Union Berlin 0-1

 Grischa Prömel bezorgde 1. FC Union Berlin een zege bij Freiburg (0-1). Guus Til bleef de hele wedstrijd op de bank bij de verliezende ploeg.

 1. FC Köln - VfB Stuttgart 0-1 

 FC Köln ging in eigen stadion onderuit tegen VfB Stuttgart (0-1). Sasa Kalajdzic maakte het enige doelpunt.

###

"
625;574476;TOP Oss;Almere City FC;TOP;ALM;2;4;2021-02-20Z;2020-21 Keuken Kampioen Divisie;Almere City met pijn en moeite langs TOP;"Almere City FC heeft met veel pijn en moeite gewonnen bij TOP Oss: 2-4. De nummer twee van de Keuken Kampioen Divisie had het nodige geluk nodig, waarbij een treffer van Thomas Verheydt werd goedgekeurd terwijl er veel twijfels waren of deze wel de doellijn was gepasseerd.

 Verheydt opende na zeven minuten de score. Daniel Breedijk volgde zijn voorbeeld na 31 minuten met een kopbal op een mooie pass van Ryan Koolwijk. Na rust kwam TOP Oss terug in het duel. De Belgische middenvelder Philippe Rommens schoot de ploeg van Klaas Wels terug in de wedstrijd en Kyvon Leidsman bezorgde de thuisploeg in de 72ste minuut zelfde de gelijkmaker.

 Yeboah

 John Yeboah, gehuurd van Willem II, bezorgde Almere City in de 81e minuut met een rake kopbal opnieuw een voorsprong. De Deen Elias Sørensen besliste het duel pas diep in de extra tijd.

 De bezoekers verloren begin februari met 4-0 van NAC Breda en leden ook dinsdag een nederlaag, tegen Helmond Sport (2-1). Het maakt de wedstrijd van volgende week tussen Almere City en SC Cambuur alleen maar spannender. Het verschil tussen beide ploegen is vier punten.

###

"
626;574480;MVV Maastricht;Excelsior;MVV;EXC;1;0;2021-02-20Z;2020-21 Keuken Kampioen Divisie;Supersub Dianessy schiet MVV langs haperend Excelsior;"Excelsior heeft het uitduel met nummer achttien MVV met 1-0 verloren. Invaller Djibril Dianessy zorgde voor de enige goal in Maastricht. Excelsior heeft een slechte week achter de rug. Maandag verloor de ploeg van Marinus Dijkhuzien al met 3-1 van Roda JC.

 Excelsior mistte aanvallers Joël Zwarts en Thomas Verhaar. Dijkhuizen koos daarom voor Ahmad Mendes Moreira en Elías Már Ómarsson voorin.

 In de eerste helft hadden de Rotterdammers genoeg kansen om de score te openen. Met name de IJslandse spits Ómarsson kreeg twee goede mogelijkheden. In de tweede helft drong Excelsior wel aan maar MVV-doelman Mike Havekotte hield zijn doel schoon. In een spaarzame counter bediende middenvelder Jérôme Deom twee minuten voor tijd invaller Djibril Dianessy die beheerst Alessandro Damen omspeelde en kon binnen schieten.

 De Rotterdammers zien door de tweede nederlaag op rij de plekken voor play-offs steeds verder uit het zicht verdwijnen. MVV stijgt door de overwinning naar de zeventiende plek.

###

"
627;576745;Arminia Bielefeld;VfL Wolfsburg;DSC;WOB;0;3;2021-02-19Z;2020-21 German Bundesliga;Weghorst in rol als aangever belangrijk bij winnend Wolfsburg;"Wout Weghorst was weer belangrijk voor VfL Wolfsburg. De 28-jarige spits gaf een assist en zag dat een van zijn schoten tegen Arminia Bielefeld via een rebound alsnog werd ingeschoten. De spits was bij drie goals betrokken in de 0-3 zege op Bielefeld.

 Wolfsburg is door de zege op Bielefeld acht competitiewedstrijden ongeslagen en staat op een mooie derde plek in de Bundesliga. Weghorst was ook bij de eerste treffer van Renato Steffen betrokken. De spits nam de bal aan op de borst en verlegde vervolgens het spel, waarna de Zwitser van dichtbij de score na een klein half uur opende.

 Assist Weghorst

 Twee minuten na rust kwam Weghorst geheel vrij bij een vrije trap van de uitploeg. De spits schoot hard op het doel van Stefan Ortega. De Duitse keeper van Bielefeld kon zijn schot slechts keren, waarna Steffen zijn tweede van de avond maakte.

 Zeven minuten later speelde Maximilian Arnold de Nederlandse spits in. Weghorst kaatste de bal terug, waarna de 1-voudig Duits international de bal hard in de bovenhoek schoot: 0-3. Na 82 minuten werd de spits naar de kant gehaald. 

 Michel Vlap stond in de basis bij de thuisploeg en werd na een uur gewisseld, evenals PSV-huurling Ritsu Doan. Mike van der Hoorn zat 90 minuten op de bank bij de nummer zestien van de Bundesliga.

###

"
628;574483;FC Dordrecht;NAC Breda;DOR;NAC;2;3;2021-02-19Z;2020-21 Keuken Kampioen Divisie;NAC komt arbitrale blunder te boven en wint in Dordrecht;"NAC Breda heeft drie punten veroverd bij FC Dordrecht. De ploeg van Maurice Steijn kreeg in de tweede helft een onterechte strafschop tegen, maar won desondanks met 2-3.

 NAC kwam na zes minuten op voorsprong. Het was duidelijk dat Mounir El Allouchi werd gemist vanwege zijn assists en bij zijn rentree gaf hij de bal panklaar op Kaj de Rooij, die voor 0-1 zorgde. De rechtsbuiten kreeg drie minuten later een afgeslagen bal voor zijn voeten en schoot zijn tweede treffer achter Liam Bossin: 0-2.

 NAC kreeg kansen op meer maar klungelde na 12 minuten in de verdediging. De bal belandde voor de voeten van Dehninio Muringen, die voor de aansluitingstreffer zorgde: 1-2. Vervolgens waren het constant de Bredanaars die gevaarlijk waren, maar de 1-3 kwam er maar niet.

 Onterechte strafschop

 Luca Cantineau had niet zijn beste wedstrijd als scheidsrechter. Na 58 minuten gaf hij de thuisploeg een penalty voor een handsbal van NAC-back Michaël Maria, waar de bal duidelijk op zijn hoofd kwam. Nikolas Agrafiotis pakte het buitenkansje uit: 2-2.

 Lewis Fiorini zette de ploeg van Steijn in de 79ste minuut weer op voorsprong. De huurling van Manchester City kreeg de bal op de rand van het strafschopgebied teruggespeeld van Lex Immers en schoot deze hard in de bovenhoek: 2-3. Daardoor heeft NAC met twee wedstrijden meer gespeeld evenveel punten als nummer drie Almere City FC.

 Sambo belangrijk voor Jong PSV

 Shurandy Sambo is een van de grootste talenten in de ploeg van Peter Uneken en tegen FC Den Bosch werd duidelijk waarom. De rechtsback kwam na 25 minuten mee naar voren bij een Eindhovense aanval, kreeg de bal van Cheick Touré, passeerde Dwayne Green en schoot de bal al vallend binnen: 1-0.

 Jong PSV won daardoor voor het eerst sinds 11 januari. De ploeg van Uneken passeert door de overwinning tegen de Bosschenaren Jong AZ op de ranglijst.

###

"
629;574508;Jong Ajax;SC Cambuur Leeuwarden;JAJ;CAM;1;1;2021-02-19Z;2020-21 Keuken Kampioen Divisie;Jong Ajax verrast en houdt Cambuur op gelijke hoogte;"Jong Ajax heeft op De Toekomst voor een verrassing gezorgd door koploper SC Cambuur op gelijke hoogte te houden. De Amsterdammers kwamen voor rust op voorsprong en gaven na rust slechts een doelpunt weg, wat dus resulteerde in de 1-1 einduitslag.

 Na kansen over en weer was het Youri Regeer die de bal veroverde op het middenveld. Voordat hij bij de achterlijn kwam, speelde hij Naci Ünüvar aan die in twee instanties de bal achter Cambuur-doelman Sonny Stevens schoot: 1-0. De linksbuiten maakte zijn tweede doelpunt in drie wedstrijden.

 Blessure Sambissa

 Niet veel later moest David Sambissa afhaken bij de Leeuwarders, nadat hij bij het doelpunt werd geraakt. De Franse linksback is dit seizoen een van de sterkhouders bij de koploper van de Keuken Kampioen Divisie en zijn blessure zag er op het eerste oog pijnlijk uit. Cambuur beloonde zich in de eerste helft niet met een doelpunt, terwijl de ploeg van Henk de Jong daar zeker kansen voor kreeg.

 Ünüvar, smaakmaker in de eerste helft, werd na rust gewisseld voor Ar'jany Martha. Drie minuten later was de stand alweer gelijk. Jong Ajax-speler Neraysho Kasanwirjo dribbelde richting de middenlijn en verspeelde de bal, waarna Cambuur counterde. Nick Doodeman vond Robert Mühren die met een kiezelhard schot Jong Ajax-doelman Kjell Scherpen verschalkte: 1-1. Doelpunt nummer 24 voor de topscorer voor dit seizoen en zijn vijftigste voor Cambuur.

 Einde aan zegereeks Cambuur

 Waar de eerste helft op en neer golfde, werd het voetbal na rust minder. Jong Ajax, dat maandag nog verloor van FC Dordrecht, leek in de 85ste minuut op 2-1 te komen. De treffer van Kasanwirjo werd echter afgekeurd vanwege buitenspel. Lassina Traoré kreeg in de extra tijd zelfs een enorme kans om Jong Ajax naar de winst te schieten, maar faalde van dichtbij. Voor Cambuur kwam er een einde aan drie overwinningen op rij. Het laatste puntenverlies was op 17 januari, toen er met 0-0 gelijk werd gespeeld bij N.E.C.

###

"
630;590747;Dynamo Kyiv;Club Brugge;KYIV;BRU;1;1;2021-02-18Z;2020-21 UEFA Europa League, 16e finales;Uitgedund Brugge speelt in vrieskou Kiev gelijk tegen Dinamo;"Club Brugge heeft zich een prima uitgangspositie verworven door met 1-1 gelijk te spelen tegen Dinamo Kiev. De wedstrijd in Kiev zou eigenlijk om 21.00 beginnen maar, UEFA koos ervoor om vroeger te beginnen vanwege de extreme kou. De temperatuur tijdens de wedstrijd was maar liefst -9 graden.

 Matige eerste helft

 De eerste helft was het duidelijk dat beide ploegen moeite hadden met de winterse omstandigheden. Veel spelers gleden uit en er werden veel overtredingen gemaakt. Hierdoor was de wedstrijd slordig en waren de kansen schaars. De 10.000 supporters, die van de lokale autoriteiten toestemming hadden gekregen om hun ploeg aan te moedigen, zagen een vrij povere eerste helft. De kansen die er waren, waren voor Kiev. De ploeg werd gevaarlijk via kopballen van Vitaliy Buyalskiy. Beide pogingen vlogen echter net over de goal van Simon Mignolet.

 Uitgedund Club Brugge

 Buiten de temperatuur had Club Brugge te maken met meer moeilijke omstandigheden. Er heerst een ware Corona-uitbraak bij de Belgen. Door de uitbraak miste Brugge Stefano Denswil, Hans Vanaken, Matej Mitrovic, trainer Philippe Clement en al zijn assistenten.

 Degene die het meest werd gemist was echter Noa Lang. De Nederlandse smaakmaker had ook symptomen van Corona, maar testte negatief. Desondanks reisde de Lang, die in 25 wedstrijden twaalf doelpunten maakte en negen assists gaf, niet mee naar Kiev.

 Vijf flitsende minuten

 Ook in de tweede helft werd Lang gemist. Brugge probeerde wel aan te dringen, maar het ontbrak aan een goede eindpass. Juist toen de Belgen het idee hadden dat ze beter in de wedstrijd kwamen, sloeg Dinamo toe. In de 62ste minuut stond Buyalskiy helemaal vrij rond het zestienmetergebied en krulde de bal heerlijk in de verre hoek, achter de kansloze Mignolet.

 Brugge gaf echter niet op en nog geen vijf minuten na de tegentreffer kregen ze loon naar werken. Een corner van Ruud Vormer kwam in de 67ste minuut op het hoofd van Brandon Mechele terecht. Hij kopte de bal over doelman Georgi Bushchan in de verre hoek om de stand op 1-1 te zetten.

 Na de doelpunten werd het spel weer wat slordiger. Brugge had het betere van het spel, zonder echt gevaarlijk te worden. Ondertussen bleef het oppassen voor een tegenstoot van Dinamo. Het gevaarlijkste moment kwam van Bas Dost. Hij kreeg de bal vlak voor de goal van Dinamo Kiev op zijn hoofd maar kon hem niet meer sturen, waardoor de bal over het doel ging.

 Club Brugge speelt op 25 februari in eigen huis de return.

###

"
631;590744;Lille;Ajax;LILL;AJA;1;2;2021-02-18Z;2020-21 UEFA Europa League, 16e finales;Ajax wint dankzij late treffers Tadic en Brobbey van Lille;"Ajax heeft de uitwedstrijd tegen Lille in de zestiende finale van de Europa League met 1-2 gewonnen. Dusan Tadic en invaller Brian Brobbey sloegen in de laatste drie minuten van de reguliere speeltijd toe.

 Ajax kwam in de 73e minuut op achterstand na een blunder van Nicolás Tagliafico. De Argentijn speelde te zacht terug en zag Timothy Weah profiteren. Tagliafico revancheerde zich in de 87e minuut. Hij verdiende een strafschop omdat hij een duwtje kreeg van Renato Sanches. Dusan Tadic maakte vanaf 11 meter geen fout. Invaller Brian Brobbey, die Ajax in de zomer gaat verlaten, tekende in de 90e minuut voor de belangrijke 1-2.

 De return is komende donderdag in de Johan Cruijff ArenA.

 Bekijk hier de samenvatting van Lille - Ajax.

###

"
632;590754;Olympiakos;PSV;OLY;PSV;4;2;2021-02-18Z;2020-21 UEFA Europa League, 16e finales;PSV ten onder tegen Olympiakos na blunder Baumgartl;"PSV heeft zichzelf geen goede uitgangspositie verschaft in de Europa League-clash met Olympiakos. In Griekenland ging de zwalkende ploeg van Roger Schmidt met 4-2 onderuit.

 Na een vermakelijke, maar allesbehalve goede eerste helft stond er al een 3-2 tussenstand op het scorebord. PSV incasseerde een vroege tegentreffer van Andreas Bouchalakis uit een standaardsituatie, een tweede goal in ondertal via een afstandsschot van Yann M'Vila en de derde treffer van Youssef El Arabi na een enorme flater van Timo Baumgartl.

 De Duitser, die in het veld kwam voor de geblesseerde Olivier Boscagli, verspeelde onwaarschijnlijk knullig de bal aan topschutter El Arabi. Meteen daarna ging Baumgartl weer in de fout, maar Jordan Teze voorkwam ternauwernood de 4-2.

 Eran Zahavi sloeg tussendoor twee keer toe voor de Eindhovenaren. De Israeliër scoorde met een van richting veranderd schot en een kopbal.

 Geen goede uitgangspositie

 PSV deed de Griekse koploper voor rust de goals cadeau en gaf in de slotfase van de tweede helft ook nog een vierde treffer weg. Na slecht verdedigen zorgde Giorgos Masouras voor de 4-2.

 De Eindhovense bezoekers konden ondanks de aanwezigheid van de teruggekeerde Mario Götze, die bijna zeventig minuten speelde, in de tweede helft niet echt meer een vuist maken. PSV heeft geen goede uitgangspositie voor de return, die op 25 februari wordt gespeeld.

 Bekijk hier de samenvatting van Olympiakos - PSV.

###

"
633;593647;sc Heerenveen;Feyenoord;HEE;FEY;4;3;2021-02-17Z;2020-21 KNVB Beker, Kwartfinales;Heerenveen schakelt tiental Feyenoorders uit na knotsgekke kwartfinale;"Sc Heerenveen heeft zich als vierde en laatste geplaatst voor de halve finales van het nationale bekertoernooi. De Friezen waren woensdag in een spectaculaire wedstrijd te sterk voor Feyenoord: 4-3.

 Precies drie weken geleden stonden Heerenveen en Feyenoord in de competitie ook tegenover elkaar. Heerenveen won toen met 3-0.

 Feyenoord leek niet heel veel geleerd te hebben van de vorige ontmoeting. Na een kwartier kon Rani Kaib na een voorzet van rechts van Mitchell van Bergen ongehinderd binnen schieten: 1-0.

 In de tweede helft nam Feyenoord het initiatief over. In de 47e minuut werkte Bryan Linssen de 1-1 binnen. Heerenveen leek kort daarna weer de leiding te nemen. Nick Marsman veroorzaakte een strafschop, maar herstelde zich door de inzet van Joey Veerman te stoppen.

 Die misser leek Heerenveen duur te komen staan. Berghuis zette in de 57e minuut een aanval op met Linssen en werkte de bal daarna met een geplaatst schot in de hoek binnen: 1-2. Vijf minuten later herstelde Geertruida zich van zijn fout voor rust door de 1-3 te maken.

 Berghuis dupeerde zijn ploeg door halverwege de tweede helft zijn tweede gele kaart te pakken. Feyenoord hield met een man minder lang stand, maar het ging toch nog mis. Benjamin Nygren maakte in de 81e minuut de 2-3, Henk Veerman zorgde in de 87e minuut voor de gelijkmaker en Siem de Jong werkte in de 88e minuut de 4-3 binnen.

###

"
634;593648;N.E.C.;VVV-Venlo;N.E.C.;VVV;1;2;2021-02-17Z;2020-21 KNVB Beker, Kwartfinales;VVV verslaat N.E.C. na verlenging en is halve finalist;"VVV-Venlo heeft zich ten koste van N.E.C. geplaatst voor halve finale van TOTO KNVB Beker. De wedstrijd die werd gespeeld bij Heracles Almelo, omdat het veld in Nijmegen te slecht was, eindigde na verlenging in 1-2.

 VVV, dat vijftiende staat in de Eredivisie, begon met Delano van Crooij op doel omdat de eerste keeper Thorsten Kirschbaum geblesseerd was. Bij N.E.C., de nummer zes van de Keuken Kampioen Divisie, speelde routinier Edgar Baretto centraal achterin.

 Giakoumakis slaat toe
Halverwege de eerste helft kwam VVV op voorsprong. Na een gekraakt schot van Christos Donis, was de Eredivisie-topscorer Georgios Giakoumakis attent: 0-1. De Griek stond net geen buitenspel, oordeelde de VAR.

 Gelijkmaker Janga
Kort na rust waren er waarschuwingsschoten van de 'thuisploeg' via Rangelo Janga en Elayis Tavsan. In de 56ste kwam de verdiende gelijkmaker er. Janga maakte zich sterk en schoot uit de draai hard en laag binnen: 1-1. Zowel Giakoumakis als Okita hadden vlak voor tijd nog de kans om een verlenging af te wenden.

 Debuterende matchwinner
Meritan Shabani, die zijn debuut maakte voor VVV, werd in de verlenging de bekerheld. De 21-jarige huurling van Wolverhampton Wanderers die in reguliere speeltijd in het veld kwam, tekende voor de 2-1.

 Voor het eerst sinds 1988 staat VVV in de halve finale van de beker. De ploeg van Hans de Koning strijdt op 2,3 of 4 maart tegen Vitesse om een plek in de bekerfinale.

###

"
635;590726;Barcelona;Paris Saint-Germain;BAR;PSG;1;4;2021-02-16Z;2020-21 UEFA Champions League, 8e finales;Barcelona moet in eigen stadion al diep buigen voor PSG en Mbappé;"Paris Saint-Germain is al in de uitwedstrijd van de achtste finale tegen FC Barcelona op de drempel van de kwartfinale van de Champions League beland. De ploeg van de onlangs aangestelde trainer Mauricio Pochettino zegevierde met maar liefst 4-1 in Camp Nou.

 Het verschil tussen beide ploegen was zo groot dat een ontsnapping zoals vier jaar geleden voor Barcelona tijdens de return op 10 maart in Parijs bijna onmogelijk lijkt. Kylian Mbappé was de grote man bij de Fransen met drie doelpunten. Veel ogen waren op hem gericht omdat PSG moest aantreden zonder de geblesseerde Neymar en Angel Di Maria. Hij overvleugelde Lionel Messi, de gebruikelijke hoofdrolspeler in het Spaanse voetbaltheater.

 Barcelona tegen Paris Saint-Germain is een wedstrijd waarvoor veel voetballiefhebbers ook thuisblijven als er geen avondklok van kracht is. Wie herinnert zich niet die zege van Barca van vier jaar geleden (6-1), nadat de Catalaanse ploeg in Parijs met 4-0 was weggespeeld? Deze wedstrijd was ook vermakelijk, al kon Barcelona naarmate de wedstrijd vorderde de vertrekkende bezoekers niet meer bijbenen. De tweede helft deed soms denken aan de door Barcelona verloren kwartfinale van vorig seizoen tegen Bayern München (2-8).

 Na een voorzichtig begin deed een actie van Frenkie de Jong het duel ontbranden. De middenvelder ging neer in het strafschopgebied met tegenstander Layvin Kurzawa in zijn buurt. Scheidsrechter Björn Kuipers wees gedecideerd naar de strafschopstip en de herhalingen op televisie stelden hem in het gelijk. Kurzawa bracht De Jong, op het oog onbedoeld, met een knie ten val. Videoscheidsrechter Pol van Boekel zag ook geen enkele reden om Kuipers terug te fluiten.

 Wie anders dan Lionel Messi schaarde zich achter de strafschop. De Argentijn liet nog maar eens zien hoe je een penalty moet nemen en liet doelman Keylor Navas kansloos (1-0). Vijf minuten later was het alweer gelijk. Marco Verratti, hersteld van een heupblessure, bracht Kylian Mbappé met een prachtig balletje in stelling. De snelle aanvaller schoot de bal in het dak van het doel (1-1).

 Barcelona, de club met een schuld van ruim 1 miljard euro, startte met de oud-Ajacieden De Jong en Sergiño Dest en de van een knieblessure herstelde Gerard Piqué. PSG had een veldoverwicht. De verliezend finalist van vorig seizoen nam na rust afstand. Opnieuw Mbappé tekende voor de 1-2 en Moise Kean maakte de 1-3. Mbappé had zo weinig last van zijn directe bewaker Dest dat trainer Koeman de verdediger maar wisselde. Dat hielp weinig. Mbappé zorgde in de slotfase nog voor 1-4.

 Ronald Koeman kon na het duel niet anders dan erkennen dat zijn ploeg tekort komt voor de echte Europese top.

 ""In de tweede helft hadden we verdedigende problemen"", zei hij. ""De uitslag geeft ook wel aan hoe superieur PSG was. Ze waren veel effectiever dan wij. De eerste helft was meer in evenwicht en na de 1-0 van ons kreeg Ousmane Dembélé de kans om er 2-0 van te maken.""

 Voor Barcelona, de club met meer dan 1 miljard euro schuld, dreigt een seizoen zonder prijzen. In de competitie is de achterstand op koploper Atlético Madrid al opgelopen tot 8 punten. Barcelona verloor het eerste duel in de halve finale van de Spaanse beker met 2-0 van Sevilla.

 ""In het bekertoernooi moeten we terugvechten"", besefte Frenkie de Jong. ""Dat moeten we nu in de Champions League ook doen. Het zal heel moeilijk worden in Parijs, maar we gaan het daar proberen. Ik dacht in de eerste helft nog wel dat we aardig meededen. Maar in de tweede helft was PSG superieur.""

 Kylian Mbappé was met drie doelpunten de grote man van de avond. ""Ons shirt betekent zoveel voor mij"", zei hij. ""Ik speel niet altijd goed. Maar ik verstop me nooit. Ik wil alles voor deze club geven.""

 De 22-jarige Mbappé was lovend over zijn nieuwe trainer Mauricio Pochettino, die begin vorige maand Thomas Tuchel afloste. ""Hij levert geweldig werk"", zei de aanvaller. ""Maar hij zet het werk van Tuchel voort. Onder Tuchel haalden we vorig seizoen al de finale. We worden fysiek steeds sterker. We zijn nog nog niet in topvorm maar vanavond tegen Barcelona hebben we een geweldige wedstrijd gespeeld.""

###

"
636;574521;Telstar;NAC Breda;TEL;NAC;1;2;2021-02-16Z;2020-21 Keuken Kampioen Divisie;NAC met moeite langs Telstar dankzij late goal Bilate;"NAC Breda heeft een moeizame overwinning behaald op bezoek bij Telstar. In het Rabobank IJmond Stadion werd het 1-2 voor de bezoekers.

 De ploeg van trainer Andries Jonker kwam nog wel op voorsprong via Glynor Plet, maar Mounir El Allouchi maakte in de tweede helft gelijk. El Allouchi nam ook de hoekschop waaruit Mario Bilate in de 83ste minuut de winnende binnenschoot.

 NAC won zo voor de derde keer achtereen en blijft de nummer 4 van de ranglijst. Telstar staat negende in de Keuken Kampioen Divisie.

###

"
637;590724;RB Leipzig;Liverpool;RBL;LIV;0;2;2021-02-16Z;2020-21 UEFA Champions League, 8e finales;Liverpool na drie nederlagen op rij in Europa wel succesvol;"Liverpool is het winnen nog niet verleerd. De Engelse landskampioen was dinsdag in de achtste finales van de Champions League te sterk voor RB Leipzig: 0-2. Het betekende voor Liverpool de eerste zege in februari, waarin in de Premier League achtereenvolgens werd verloren van Brighton & Hove Albion (0-1), Manchester City (1-4) en Leicester City (3-1).

 De wedstrijd werd gespeeld in Boedapest, waar naar uit was geweken vanwege reisbeperkingen rond het coronavirus. Dani Olmo was in de beginfase met een kopbal dichtbij de openingstreffer, maar hij raakte de paal.

 Mohamed Salah zorgde na een klein kwartier voor het eerste gevaar van Liverpool. Doelman Peter Gulacsi redde en niet veel later kopte Sadio Mané over. Ook Andy Robertson was nog in de buurt van een doelpunt.

 In de tweede helft waren de aanvallers van Liverpool wel trefzeker, al kregen ze hulp van Leipzig. Nadat eerst Alisson Becker knap redde op een inzet van Christopher Nkunku, opende Salah in de 53e minuut de score. In de 58e minuut zorgde Sané voor de 0-2. Ook daar ging een verdedigingsfout aan vooraf.

 Salah heeft nu in Europese wedstrijden 24 keer gescoord voor Liverpool. Alleen Steven Gerrard (41 maal) trof vaker doel voor de Engelse topclub.

 Georginio Wijnaldum deed dinsdag de gehele wedstrijd mee bij Liverpool, dat in de eigen competitie is afgezakt naar de zesde plek. Leipzig, waar Justin Kluivert op de reservebank bleef, staat momenteel op de tweede plaats in Duitsland. De return is over drie weken.

###

"
638;574495;SC Cambuur Leeuwarden;TOP Oss;CAM;TOP;3;0;2021-02-16Z;2020-21 Keuken Kampioen Divisie;Mühren brengt Cambuur steviger aan kop na zege op TOP;"SC Cambuur heeft thuis met 3-0 gewonnen van TOP Oss. Robert Mühren was met twee goals de gevierde man. De ploeg van Henk de Jong staat nu drie punten los van achtervolger De Graafschap.

 Robert Mühren benutte een strafschop in de eerste helft en maakte kort voor tijd op zeer fraaie wijze zijn tweede van de avond. De aanvaller staat nu op 23 doelpunten uit 23 duels. Even daarvoor had invaller Giovanni Korte de stand op 2-0 gezet.

 Almere verliest
Cambuur staat nu op 56 punten na 23 wedstrijden, drie punten boven De Graafschap dat bovendien een wedstrijd meer gespeeld heeft. Nummer 3 Almere City verzuimt aan te haken in de titelrace na een nederlaag tegen Helmond Sport (2-1).

###

"
639;574510;Helmond Sport;Almere City FC;HEL;ALM;2;1;2021-02-16Z;2020-21 Keuken Kampioen Divisie;Almere City raakt achterop na nederlaag bij opgeleefd Helmond Sport;"Almere City dreigt verder achterop te raken bij koploper Cambuur van de Keuken Kampioen Divisie. De ploeg van trainer Ole Tobiasen verloor dinsdag het uitduel bij Helmond Sport (2-1).

 De Brabantse club is al sinds 4 december ongeslagen en is gestegen naar plek elf op de ranglijst. Almere verloor daarentegen juist voor het tweede duel op rij.

 Jelle Goselink en Lance Duijvestijn brachten de thuisploeg op voorsprong. Duijvestijn scoorde daarmee voor de vierde wedstrijd op rij. Invaller Thomas Verheydt trof pas in de slotfase doel voor Almere City.

 Cambuur komt dinsdagavond nog in actie tegen TOP Oss. Bij winst neemt de koploper 6 punten afstand van Almere City.

###

"
640;576731;Bayern München;Arminia Bielefeld;MUN;DSC;3;3;2021-02-15Z;2020-21 German Bundesliga;Doelpunt en assist Vlap helpen Bielefeld aan punt tegen Bayern: 3-3;"Michel Vlap zal zijn debuut voor Arminia Bielefeld waarschijnlijk nooit meer vergeten. De Friese middenvelder, gehuurd van Anderlecht, had met een doelpunt en assist een groot aandeel in een verrassende voorsprong van 0-2 tegen Bayern München. Uiteindelijk eindigde het duel met de kersverse wereldkampioen nog in 3-3.

 Michel Vlap na zijn debuut tegen FC Bayern München

 Bayern München blijft de Bundesliga aanvoeren, met een voorsprong van 5 punten op RB Leipzig. Arminia blijft de nummer 16 van de ranglijst.

 Vlap opende al in de 9e minuut de score met een fraai afstandsschot. Vlak voor rust scoorde Armos Pieper uit een hoekschop van de oud-voetballer van Heerenveen die ruim anderhalf jaar geleden zijn debuut voor Anderlecht ook al bekroonde met een treffer.

 Robert Lewandowski tekende voor 1-2, maar Christian Gebauer gaf Bielefeld weer een voorsprong van twee treffers (1-3). Doelpunten van Corentin Tolisso en Alphonso Davies leverden Bayern toch nog een gelijkspel op. Vlap werd na ruim een uur gewisseld. Zijn Nederlandse teamgenoot Mike van der Hoorn werd één minuut voor tijd ingebracht om het punt over de streep te trekken.

###

"
641;574502;Excelsior;Roda JC Kerkrade;EXC;RJC;1;3;2021-02-15Z;2020-21 Keuken Kampioen Divisie;Roda JC deelt tik uit aan Excelsior in play-off strijd;"Roda JC heeft in Van Donge & De Roo Stadion met 3-1 gewonnen van Excelsior. Erik Falkenburg maakte met een knap reflex-schot uit de rebound het eerste doelpunt van de wedstrijd in de 37e minuut.

 Feyenoord-huurling Dylan Vente maakte in de 70e minuut zijn eerste doelpunt in Limburgse dienst, net op het moment dat Excelsior de overhand kreeg. Benjamin Bouchouari gooide zes minuten voor tijd de wedstrijd in het slot. In extra tijd miste Luigi Bruins een strafschop voor Excelsior, waarna Siebe Horemans nog wel scoorde voor de Rotterdammers.

 Roda begon op plaats acht aan de wedstrijd met vijf punten voorsprong op de Rotterdammers, een rechtstreeks duel om een play-off plaats dus. De Limburgers boekten hun vierde overwinning op rij en klimmen naar de zevende plaats, Excelsior blijft tiende.Roda heeft in de periodestrijd nog wel 3 punten achterstand op de koploper, De Graafschap.

###

"
642;574487;Jong Ajax;FC Dordrecht;JAJ;DOR;1;2;2021-02-15Z;2020-21 Keuken Kampioen Divisie;Hekkensluiter FC Dordrecht klopt Jong Ajax voor de tweede keer dit seizoen;"FC Dordrecht heeft Jong Ajax op de Toekomst met 2-1 verslagen. Het is pas de vierde overwinning van het seizoen van de hekkensluiter maar opvallend genoeg werden twee van die vier zeges behaald tegen Jong Ajax. Eerder dit seizoen werd het 3-1 in het Riwal Hoogwerkers Stadion. Deze keer opende Lassina Traoré de score in de 54e minuut. De spits stond net als Brian Brobbey in de basis van trainer Mitchell van der Gaag.

 Jong Ajax startte in een sterke formatie. Lassina Traoré en Brian Brobbey kregen dit seizoen al speeltijd in de Champions League. Kenneth Taylor, Sontje Hansen en Naci Ünüvar speelden ook al in het eerste elftal. Waar Traoré doel trof was Brobbey niet koelbloedig genoeg toen hij in de eerste helft alleen op keeper Liam Bossin afstormde.

 In het laatste kwartier draaide Dordrecht de wedstrijd om. Naoufal Bannis maakte in de 77e minuut de gelijkmaker vanaf de penalty- stip na een handsbal van Taylor en Dehninio Muringen kreeg in de 84e minuut de bal gelukkig voor zijn voeten en twijfelde niet, 1-2. Jong Ajax blijft staan op plaats 11 en Dordrecht doet door de overwinning de rode lantaarn over aan FC Den Bosch.

###

"
643;576736;VfL Wolfsburg;Borussia Mönchengladbach;WOB;BMG;0;0;2021-02-14Z;2020-21 German Bundesliga;Wolfsburg niet langs Gladbach;"Wout Weghorst heeft VfL Wolfsburg niet aan een zege op Borussia Mönchengladbach kunnen helpen. Het duel eindigde in een gelijkspel (0-0). Wolfsburg kreeg de betse kansen maar Gladbachs keeper Yann Sommer was op zijn post. Brooks was het dichtste bij een treffer voor de thuisploeg met een kopbal op de paal na een hoekschop. Wolfsburg-keeper Tom Casteels hield voor de vijfde wedstrijd op rij de nul. Weghorst, dit seizoen al goed voor veertien competitietreffers, speelde de hele wedstrijd. Wolfsburg staat nu vierde in de Duitse voetbalcompetitie, met evenveel punten als het als derde geklasseerde Eintracht Frankfurt dat 1. FC Köln versloeg (2-0). Borussia Mönchengldbach staat zevende, met 6 punten minder dan Wolfsburg.

 De beste vier ploegen van de Bundesliga mogen volgend seizoen aan de Champions League deelnemen.

###

"
644;576732;Eintracht Frankfurt;1. FC Köln;SGE;KOE;2;0;2021-02-14Z;2020-21 German Bundesliga;Frankfurt op CL-koers na overwinning op Köln;"Eintracht Frankfurt is door een 2-0 overwinning op FC Köln geklommen naar de derde plaats van de Bundesliga. Dankzij doelpunten van André Silva en Evan N'Dicka (foto) in de tweede helft werd de nummer veertien van de ranglijst redelijk gemakkelijk opzij gezet. Silva maakte zijn zesde doelpunt in de laatste vier wedstrijden. Niet zo gek dus dat de Portugees in de spits de voorkeur krijgt boven Real Madrid-huurling Luka Jovic die op de bank begon. Ook Filip Kostic (die de assist voor de 2-0 leverde) en Amin Younes stonden aan de aftrap. Frankfurt is bezig aan een uitstekende serie, de laatste nederlaag dateert van 11 december. Sindsdien werd er tien keer niet verloren. Komende zaterdag volgt de topper tegen koploper Bayern.

 Vfl Wolfsburg kan de derde plaats weer overnemen van Frankfurt als het wint van Borussia Mönchengladbach. Die wedstrijd is zondag om 18.00 uur te zien op ESPN4.

###

"
645;576734;Bayer Leverkusen;FSV Mainz 05;B04;M05;2;2;2021-02-13Z;2020-21 German Bundesliga;Leverkusen geeft in slotminuten zege weg;"Leverkusen heeft in de slotminuten van het duel in de Bundesliga met Mainz een voorsprong van 2-0 weggegeven. In de 89e en 92e minuut scoorden Robert Glatzel en Kevin Stöger voor de bezoekers, 2-2. De formatie van trainer Peter Bosz staat nu vierde, op 2 punten achterstand van VfL Wolfsburg.

 Na een klein kwartier zette Lucas Alario Leverkusen op voorsprong. De Argentijn deed dat na voorbereidend werk van de Fransman Moussa Diaby. Vlak voor tijd maakte de Tsjech Patrik Schick er zelfs 2-0 van. Het bleek niet genoeg voor de winst.

 Peter Bosz na Leverkusen - Mainz

 Timothy Fosu-Mensah speelde van het begin mee met Leverkusen. Jeremie Frimpong en Daley Sinkgraven zaten op de bank. Jeremiah St. Juste was basisspeler bij Mainz, waar Jean-Paul Boëtius een kwartier voor tijd inviel.

###

"
646;574501;De Graafschap;MVV Maastricht;GRA;MVV;1;0;2021-02-13Z;2020-21 Keuken Kampioen Divisie;De Graafschap naast koploper Cambuur door overwinning op MVV;"De Graafschap  heeft in eigen huis met 1-0 van MVV gewonnen. Door deze overwinning klimt het naar de tweede plek van de Keuken Kampioen Divisie en komt het op gelijke hoogte met Cambuur. De Superboeren hebben evenveel punten (53), maar speelden al twee wedstrijden meer. Almere City doet met 50 ook nog altijd mee om de bovenste twee plekken en dus rechtstreekse promotie naar de Eredivisie.

 De Vijverberg veranderde de afgelopen week niet in een schaatsbaan, dus De Graafschap nam het in eigen huis gewoon op tegen MVV. De Superboeren waren de baas in eigen huis, maar moesten toch een halfuur wachten op de eerste goal. Het was nota bene Jordy Tutuarima die de score moest openen in de 33ste minuut. De linksback kwam al een paar keer gevaarlijk op en beloonde zijn goede spel door zijn eerste doelpunt van het seizoen te maken.

 In de tweede helft veranderde het spelbeeld enigszins, want de nummer achttien van de Keuken Kampioen Divisie slaagde erin om meer tegenstand te bieden. Toch waren de betere kansen voor De Graafschap. Tutuarima was wederom het dichtst bij een doelpunt met een bal op de paal. Aan het einde van de wedstrijd namen ook Joey Konings en Elmo Lieftink het doel van Mike Havekotte nog onder vuur, maar de keeper kwam twee keer als winnaar uit de strijd. Het bleef daarom bij 1-0.

 Strijd om periodetitel
Het waren ook drie belangrijke punten in de strijd om de periodetitel. De Graafschap gaat namelijk aan de leiding in dit klassement met vijftien punten uit vijf wedstrijden. Het is de enige club die nog foutloos is in deze periode.

 Rentree Melvin Platje
In de 69ste minuut maakte Melvin Platje zijn rentree op de Nederlandse velden. Hij verruilde de warme zon in Bali voor de vrieskou in Doetinchem. De 32-jarige Platje was een keer dichtbij een doelpunt, maar werd gevloerd en kreeg geen strafschop. Hij kon zijn debuut voor De Graafschap dan ook niet inluiden met een treffer.

###

"
647;574504;Go Ahead Eagles;Telstar;GAE;TEL;1;0;2021-02-13Z;2020-21 Keuken Kampioen Divisie;Go Ahead Eagles wint op vreemd nest van Telstar;"Go Ahead Eagles heeft het gelijk opgaande competitieduel tegen Telstar met 1-0 gewonnen. Met deze zege verstevigt het de vijfde plek in de Keuken Kampioen Divisie en klimt de club naar de gedeelde eerste plaats van de derde periode.

 Go Ahead Eagles startte de wedstrijd flitsend met een goal in de vijfde minuut van Jacob Mulenga. Daarna was het vooral Telstar dat het spel bepaalde, maar dit betaalde zich in de eerste helft niet uit in doelpunten.

 In de tweede helft bleven de verschillen klein. Telstar liet bij vlagen goed voetbal zien, maar in de eindfase kon het team niet erg gevaarlijk worden.

 Mulenga trefzeker tegen Telstar

 De op vrijdag 37 jaar geworden spits van de Eagles was met zijn goal weer erg belangrijk voor zijn ploeg. Eerder dit seizoen was hij ook al de man of the match tegen Telstar, toen won Go Ahead met 1-2 door twee doelpunten van Mulenga.

 Weer de nul

 Tegen Telstar hield Go Ahead voor de zestiende keer dit seizoen de nul. Hiermee vestigt Jay Gorter een clubrecord, wat hij voor deze wedstrijd deelde met Remko Pasveer. Go Ahead Eagles heeft de minst gepasseerde defensie van de Keuken Kampioen Divisie met 18 tegentreffers in 24 duels.

 Uitwedstrijd voor beide ploegen

 De club uit Deventer was op papier de thuisploeg, maar in werkelijkheid speelde het een uitwedstrijd. Go Ahead Eagles moest namelijk uitwijken naar Almelo omdat het eigen veld niet bespeelbaar was vanwege de winterse temperatuur. Later op de dag maakt Erve Asito, de thuishaven van Heracles, zich op voor het tweede duel van de dag: Heracles Almelo - Ajax.

###

"
648;576730;RB Leipzig;FC Augsburg;RBL;FCA;2;1;2021-02-12Z;2020-21 German Bundesliga;Leipzig blijft nog in buurt Bayern München;"Leipzig is in de Duitse competitie koploper Bayern München in elk geval voor twee dagen tot op 4 punten genaderd. De formatie van trainer Julian Nagelsman won vrijdag van FC Augsburg, 2-1.

 In de laatste fase van de eerste helft nam Leipzig afstand. De Spanjaard Dani Olmo opende de score uit een strafschop, de Fransman Christopher Nkunku maakte er 2-0 van. Ruim 10 minuten voor tijd werd het weer spannend toen Daniel Caligiuri voor Augsburg een strafschop benutte.

 Jeffrey Gouweleeuw was aanvoerder van Augsburg. Justin Kluivert bleef bij Leipzig op de bank.

 Bayern München kan de voorsprong maandag vergroten als het 1 of meerdere punten haalt tegen Arminia Bielefeld.

 Upamecano naar Bayern

 Vanavond werd ook duidelijk dat Dayot Upamecano vanaf deze zomer speler is van Bayern München. De Franse verdediger komt over van RB Leipzig. Der Rekordmeister betaalt de contractueel vastgelegde afkoopsom van 43 miljoen euro. Upamecano tekent naar verluidt een contract voor 5 seizoenen.

###

"
649;574491;NAC Breda;FC Eindhoven;NAC;EIN;2;1;2021-02-12Z;2020-21 Keuken Kampioen Divisie;NAC verslaat Eindhoven in eigen huis na vroege achterstand;"NAC Breda heeft in eigen huis FC Eindhoven met 2-1 verslagen. Lewis Fiorini en Lex Immers verzorgden de doelpunten voor de ploeg van Maurice Steijn.

 FC Eindhoven schoot uit de startblokken en kwam al na een kleine drie minuten spelen op voorsprong. De Belg Brian De Keersmaecker verraste doelman Nick Olij met een schot in de korte hoek raak.

 Lang konden trainer Ernie Brandts en zijn ploeg niet genieten van de voorsprong want na een kleine twintig minuten schoot Lewis Fiorini de gelijkmaker binnen. Eindhoven-keeper Ruud Swinkels stond verkeerd gepositioneerd waardoor de middenvelder zijn zwabberbal in het doel zag verdwijnen.

 Na ruim een half uur spelen, toen scheidsrechter Ingmar Oostrom goed voordeel gaf, schoot Lex Immers zijn ploeg op voorsprong. Hij scoorde in de rebound na een poging van Kaj de Rooij.

 In de tweede helft was er weinig spektakel te zien in Breda. NAC-aanvoerder Thom Haye ontsnapte nog aan een rode kaart. Maurice Steijn liet nog wel Marouan Azarkan en Anco Jansen debuteren.

 FC Eindhoven blijft voor het eerst sinds april 2013 zonder overwinning in acht opeenvolgende Keuken Kampioen-duels en verliest voor de vijfde keer op rij. NAC behoudt door de overwinning zicht op de bovenste plekken. De achterstand op koploper SC Cambuur is wel aanzienlijk, 9 punten.

 Jong AZ - Jong FC Utrecht

 In de lagere regionen won Jong AZ van Jong FC Utrecht, 3-2. Kenzo Goudmijn maakte ruim 10 minuten voor tijd het winnende doelpunt. Voor de Alkmaarders scoorden verder Håkon Evjen en Mohamed Taabouni. Beide treffers van Utrecht kwamen op naam van Jeredy Hilterman. Hij scoorde één keer uit een strafschop.

###

"
650;593645;Ajax;PSV;AJA;PSV;2;1;2021-02-10Z;2020-21 KNVB Beker, Kwartfinales;Haller schiet Ajax in bekerkraker tegen PSV naar halve finale;"Ajax is de tweede halvefinalist van de TOTO KNVB Beker. De Amsterdammers rekenden na een dramatische week achter de schermen af met PSV in de kwartfinale. De vooraf bestempelde bekerkraker werd pas laat in de tweede helft een echte kraker. De ploeg van Erik ten Hag won met 2-1 van de Eindhovense ploeg, nadat de wedstrijd in de competitie nog in 2-2 eindigde.

 In tegenstelling tot het Eredivisie-duel van precies een maand geleden begon de thuisploeg nu wel sterker aan de wedstrijd. Ajax beloonde zichzelf al vroeg in het duel via een goal van Sébastien Haller, die door een administratieve fout niet werd ingeschreven voor de Europa League. De Ivoriaans international werd na 19 minuten strak ingespeeld door Davy Klaassen en schoot de bal na een prima aanname achter Lars Unnerstall, die in de bekerwedstrijden de voorkeur krijgt boven Yvon Mvogo.

 Inspiratieloos PSV in eerste helft

 Vijf minuten later verdubbelde de geboren Fransman de score voor de Amsterdammers. Pablo Rosario maakte een fout op het middenveld waardoor Antony hem de bal ontfuselde. De Braziliaan stak Dusan Tadic weg die de bal goed voorlegde op Haller, die met een schot van dichtbij voor de 2-0 zorgde. PSV was in de eerste helft slordig, inspiratieloos en kwam in verdedigend opzicht overal te laat. De ploeg van Roger Schmidt liep eigenlijk alleen maar achter de bal aan, terwijl Ajax de bal rustig rondspeelde.

 Een echte kans voor de Eindhovense ploeg kon er pas in de 42ste minuut worden genoteerd. Donyell Malen ontsnapte aan de aandacht van de Amsterdamse verdediging, die werd gevormd door Jurriën Timber en Lisandro Martínez, maar faalde oog-in-oog met Maarten Stekelenburg. De 38-jarige keeper slaagde voor zijn eerste examen als vervanger van de voor een jaar geschorste Andre Onana. Tadic kon de thuisploeg vlak voor rust nog comfortabeler aan de voorsprong helpen, maar de Servische aanvoerder miste vlak voor doel.

 Meer Eindhovense druk na rust

 In de rust was Devyne Rensch de vervanger van Noussair Mazraoui bij de thuisploeg. Schmidt bracht geen wijzigingen aan zijn elftal aan. De Eindhovense formatie trachtte sneller druk te zetten op de defensie, maar hierin lag een sleutelrol voor Daley Blind op het middenveld om daar onderuit te spelen. Nadat dat in eerste instantie lukte, kwam PSV toch terug in de wedstrijd. Denzel Dumfries stoomde op aan de rechterflank en speelde zich vrij na een knap een-tweetje met Mohamed Ihattaren. De aanvoerder van PSV gaf de bal hard en laag voor. Timber werkte de bal op knullige wijze achter zijn eigen doelman: 2-1.

 Ajax kwam in de 71ste minuut bijna op 3-1. Antony probeerde met zijn laatste wapenfeit - hij werd gewisseld voor David Neres - een omhaal, die via Rosario tegen de kruising werd geschoten. Neres had niet veel later eveneens een doelpunt op zijn schoen, maar zijn inzet ging net voorlangs het Eindhovense doel. Een echt slotoffensief van de bezoekers kwam er vervolgens niet, wat mede kwam omdat de aanvallende impulsen vanaf de bank niet van spelers als Mario Götze, Cody Gakpo of Noni Madueke moest komen maar van Ryan Thomas en Yorbe Vertessen.

 Loting halve finale

 Ajax kan in de halve finale of Vitesse loten of de winnaar van de wedstrijd tussen Feyenoord of sc Heerenveen. De ploeg van Ten Hag speelt in de halve finale sowieso een uitwedstrijd en loot dus zeker niet tegen VVV-Venlo of N.E.C. Zaterdag wordt de loting verricht.

###

"
651;593646;Excelsior;Vitesse;EXC;VIT;0;1;2021-02-09Z;2020-21 KNVB Beker, Kwartfinales;Vitesse plaatst zich dankzij treffer in extra tijd voor halve finale;"In een vermakelijke wedstrijd in Kralingen is Vitesse erin geslaagd om de eerste halvefinalist te worden in het TOTO KNVB Beker-toernooi van dit seizoen. Na negentig minuten tegen Excelsior werd het 0-1 in het voordeel van de club uit Arnhem.

 Oussama Tannane was net op tijd terug voor de bekerwedstrijd. De veelzijdige aanvaller miste de wedstrijd tegen sc Heerenveen vanwege een achillespeesblessure, maar was op tijd fit voor het bekerduel in Rotterdam. In tegenstelling tot Matus Bero en Sondre Tronstad, die de wedstrijd aan zich voorbij moesten laten gaan. Bij Excelsior was Robin van der Meer geschorst na een rode kaart eerder in het bekertoernooi. Een rode kaart had Brandon Ormonde-Ottewill na 40 seconden kunnen krijgen voor een harde tackle op Tannane, maar scheidsrechter Dennis Higler liet het bij een gele kaart.

 Mede door de afwezigheid van Bero was er een plek in de basis voor Thomas Bruns in het Van Donge & De Roo Stadion, maar hij haakte na een half uur geblesseerd af na een tackle van Luigi Bruins. De club uit Arnhem ziet daardoor de problemen op het middenveld toenemen, omdat Bero de komende tijd niet terugkeert in het Gelredome. Vitesse-coach Thomas Letsch lijkt daardoor steeds vaker de Arnhemse jeugd de kans te geven. De 21-jarige Patrick Vroegh startte tegen Excelsior, geboren Arnhemmer Daan Huisman was de vervanger van Bruns.

 Broja op de paal

 De eerste helft ging op en neer en dat mag met name de nummer drie van de Eredivisie zich aanrekenen. Zonder zelf super grote kansen te creëren was er voor Excelsior veel ruimte om dwars door het centrum gevaarlijk te worden. Joël Zwarts mocht zichzelf de meest dreigende speler van de eerste helft namens de thuisploeg noemen, maar een poging tussen de palen wist hij niet te produceren. Armando Broja kreeg namens de uitploeg de grootste mogelijkheid, maar de clubtopscorer faalde vrij voor doel en schoot de bal op het aluminium.

 De vermakelijke eerste helft kreeg een vervolg in de tweede helft. Opnieuw kreeg Excelsior mogelijkheden om op voorsprong te komen. Reuven Niemeijer brak na een kwartier door, maar faalde oog-in-oog met Remko Pasveer. Vitesse had het merendeel van de bal, maar dat leverde slechts wat kansloze pogingen van Loïs Openda en Tannane op. Alessandro Damen werd voor een groot gedeelte van het duel niet echt getest.

 Goal afgekeurd door rollende bal

 Tot Openda in de 70ste minuut doorbrak aan de linkerkant van het veld. De Belg werd weggestuurd na een snel genomen vrije trap van Riechedly Bazoer. De flankspeler dribbelde het strafschopgebied binnen en gaf de bal voor op de Albanees die van dichtbij scoorde. De 0-1 werd echter vrij snel afgekeurd, omdat de bal niet stillag bij de vrije trap van Bazoer. Tien minuten later brak Openda opnieuw door, waarna Damen twee keer moest keren op zijn inzet.

 Vitesse verdiende het steeds meer om de halve finale te halen. In de slotfase was Vitesse tot twee keer toe slechts een paar centimeter verwijderd van een doelpunt, maar het geluk ontbeerde bij de ploeg van Letsch. Tot de extra tijd aanbrak. Daar was het Maximilian Wittek die - weer - over de linkerflank op kon stomen. Zijn voorzet vond Openda, die de bal met een droge schuiver achter Damen schoot: 0-1. De loting voor de halve finale wordt zaterdag verricht. Ajax-PSV staat woensdag op het programma en tegen sc Heerenveen of Feyenoord kan niet worden geloot. N.E.C. en VVV-Venlo zullen later in actie komen, want het duel in Nijmegen werd afgelast vanwege de sneeuwval. Mogelijk staat de Gelderse derby dus op het programma in de halve finale, mocht de ploeg van Rogier Meijer winnen tegen de ploeg uit de Eredivisie. Vitesse speelt dan in ieder geval thuis.

###

"
652;592912;Al Ahly;Bayern München;AHL;MUN;0;2;2021-02-08Z;2021 FIFA WK voor Clubs, Halve Finales;Lewandowski brengt Bayern naar finale WK Club-teams;"Bayern München heeft maandag in Qatar de finale van het wereldkampioenschap voor voetbalclubs bereikt. De Duitse winnaar van de Champions League versloeg Al Ahly, de Afrikaanse kampioen uit Egypte. In Al Rayyan werd het 2-0.

 Na ruim een kwartier kwam Bayern op voorsprong. Robert Lewandowski scoorde na een aanval over meerdere schijven. Vanzelf ging het daarna niet voor de Duitse kampioen, kennelijk vermoeid na een reis met veel vertraging uit eigen land. Pas vlak voor tijd besliste Lewandowski het duel. De 32-jarige Poolse topschutter kopte in na mooi voorbereidend werk van invaller Leroy Sané.

 ""We mogen tevreden zijn"", reageerde Lewandowski. ""Het was beter geweest als dat tweede doelpunt wat eerder was gevallen. Maar ons doel is voor de zesde keer op rij een hoofdprijs te winnen. Wat dat betreft liggen we nog op schema.""

 Het Mexicaanse Tigres is donderdag de tegenstander in de finale. De kampioen van Noord- en Midden-Amerika versloeg eerder Palmeiras uit Brazilië met 1-0.

 Liverpool was de laatste winnaar van het evenement. Daarvoor ging de zege drie opeenvolgende jaren naar Real Madrid.

 Onder leiding van de 55-jarige Hansi Flick pakte Bayern vorig seizoen de 'dubbel' in eigen land (landstitel en beker) en won het de Champions League. De 'Rekordmeister' veroverde begin dit seizoen ook de Duitse en Europese Supercup.

###

"
653;576723;1899 Hoffenheim;Eintracht Frankfurt;TSG;SGE;1;3;2021-02-07Z;2020-21 German Bundesliga;Frankfurt verslaat Hoffenheim dankzij Kostic en Silva;"Eintracht Frankfurt heeft de uitwedstrijd bij Hoffenheim met 3-1 gewonnen. Filip Kostic vertolkte een hoofdrol bij Frankfurt met een goal en een assist.

 Eredivisie-connectie en Silva weer trefzeker

 Voormalig FC Groningen-speler Kostic scoorde voor rust fraai op aangeven van oud-Ajacied Amin Younes en was aangever bij de 3-1 van André Silva. Voor Silva was het alweer zijn 16de treffer van het seizoen. De andere doelpunten kwamen van Hoffenheim-invaller Ihlas Bebou en Frankfurt-verdediger Evan N'dicka. Joshua Brenet en Melayro Bogarde bleven de hele wedstrijd op de bank bij Hoffenheim.

 Eintracht Frankfurt neemt de vierde plaats in de Bundesliga over van Bayer Leverkusen. Frankfurt heeft 36 punten, 1 punt meer dan Leverkusen. Koploper Bayern München, dat vrijdag al won van Hertha BSC, heeft 12 punten meer.

###

"
654;574523;MVV Maastricht;N.E.C.;MVV;N.E.C.;2;1;2021-02-06Z;2020-21 Keuken Kampioen Divisie;Rode kaart Proper breekt NEC op in Maastricht;"Nummer 6 NEC leed een kostbare nederlaag in de uitwedstrijd tegen MVV. Het werd 2-1 voor de ploeg uit Maastricht. Luc Mares scoorde twee keer voor MVV, Ayman Sellouf deed in de slotfase iets terug namens NEC, dat vanaf de 41e minuut met tien man speelde na een directe rode kaart voor Dirk Proper.

 Voor NEC was het de eerste nederlaag in de derde periode. De Nijmegenaren staan in punten gelijk met de nummers 4 en 5, NAC Breda en Go Ahead Eagles.

###

"
655;574514;FC Den Bosch;De Graafschap;DBO;GRA;2;3;2021-02-06Z;2020-21 Keuken Kampioen Divisie;De Graafschap boekt moeizame zege in Den Bosch;"De Graafschap heeft in een moeizame wedstrijd met 2-3 gewonnen van FC Den Bosch, de nummer negentien van de Keuken Kampioen Divisie. De ploeg van Mike Snoei houdt daardoor aansluiting bij SC Cambuur en Almere City FC.

 Nadat de ploeg van Snoei in de openingsfase grote kansen creëerde was het FC Den Bosch dat het dichtst bij een doelpunt was. FC Groningen-huurling Romano Postema werd vrijgespeeld en mikte de bal op de kruising, maar vond de lat op zijn weg naar een doelpunt.

 Na acht minuten bleek het openingsoffensief van De Graafschap succesvol. Uit een vrije trap van oud-Den Bosch-speler Danny Verbeek kopte Jasper van Heertum vrij makkelijk de 0-1 binnen.

 Lang konden De Superboeren niet genieten van de voorsprong. Een Bossche corner belandde via Paco van Moorsel voor de voeten van Postema, die niet aarzelde en de bal door de benen van Ralf Seuntjens in het net schoot: 1-1.

 Falende defensie

 Vlak voor rust zorgde een lange trap van De Graafschap-doelman Rody de Boer voor problemen in de Bossche defensie. Christophe van Zutphen kreeg de bal niet weggewerkt, waarna deze voor de voeten van Ted van de Pavert kwam, die de bal achter keeper Wouter van der Steen kreeg: 1-2.

 Na rust kreeg De Graafschap wat meer grip op de wedstrijd. Dat leidde in de 67ste minuut tot de 1-3. Daryl van Mieghem werd weggestuurd door Verbeek en met een perfecte bal tussen de linies bereikte hij Julian Lelieveld, die zijn eerste goal maakte van het seizoen.

 Slotoffensief

 Den Bosch ging vervolgens met meer pressie spelen. Een goede pass van Ringo Meerveld zorgde ervoor dat Postema vrij op de keeper af kon. Hij faalde niet vanaf de rand van het zestienmetergebied: 2-3.

 Door de druk van de ploeg van Jack de Gier kreeg Van Mieghem een grote kans om de wedstrijd in het slot te gooien, maar oog-in-oog met Van der Steen faalde de aanvaller.

 Met een wedstrijd meer gespeeld komt De Graafschap in puntenaantal op gelijke hoogte met Almere City en op drie punten van koploper SC Cambuur.

###

"
656;576720;Hertha BSC;Bayern München;BSC;MUN;0;1;2021-02-05Z;2020-21 German Bundesliga;Bayern verslaat Hertha en is klaar voor WK voor clubs;"Bayern München heeft het uitduel met Hertha BSC met 1-0 gewonnen. Kingsley Coman zorgde na twintig minuten voor de enige goal voor de club van trainer Hansi Flick.

 Na twaalf minuten kreeg Robert Lewandowski de uitgelezen mogelijkheid op de openingstreffer, maar Hertha-doelman Rune Jarstein pakte de penalty van de Pool.

 Een paar minuten later was het wel raak. Een schot van de Fransman Coman werd aangeraakt en verdween via de onderkant van de lat in de goal. Zowel Hertha als Bayern kregen nog kansen maar doelpunten vielen er niet meer in Berlijn.

 Koploper Bayern München heeft nu 10 punten meer dan het als tweede geklasseerde RB Leipzig, dat zaterdag op bezoek gaat bij hekkensluiter Schalke 04.

 RB Leipzig - Schalke 04 is zaterdag om 15:30 uur te zien op ESPN 6. 

 WK voor clubs 

 Aanstaande maandag speelt Bayern in Qatar de halve finale voor het WK van Clubs tegen de Afrikaanse kampioen Al-Ahly SC. De club uit Egypte versloeg donderdag Al-Duhail SC, de kampioen van Qatar, met 1-0. De andere halve finale gaat tussen de Mexicaanse club Tigres en Palmeiras, de kampioen van Zuid-Amerika.

###

"
657;574533;Go Ahead Eagles;FC Volendam;GAE;VOL;1;3;2021-02-02Z;2020-21 Keuken Kampioen Divisie;Volendam wint op bezoek bij Go Ahead Eagles;"FC Volendam heeft zich in Deventer goed hersteld van de zware thuisnederlaag in de vorige competitiewedstrijd tegen De Graafschap (1-4). De ploeg van trainer Wim Jonk won met 3-1 van Go Ahead Eagles. Daarmee kwam een einde aan een serie van vijf overwinningen van de Deventenaren in de Keuken Kampioen Divisie.

 Boy Deul en Samuele Mulattieri hadden een flink aandeel in de uitzege. Deul opende vlak voor de rust de score en gaf een kwartier voor tijd de voorzet op Mulattieri, die fraai raak kopte. In de extra tijd scoorde Mulattieri nog een keer. Hij kon de bal in het lege doel schuiven nadat doelman Jay Gorter mee naar voren was gegaan om de gelijkmaker te forceren. Namens de thuisclub bracht Wout Droste de gelijkmaker op zijn naam.

 Bevroren veld

 Op de ranglijst bleef Go Ahead hangen op de zesde plek. FC Volendam staat op de zevende plaats, met nu nog 1 punt minder dan de club uit Deventer.

 De wedstrijd kon zondag niet doorgaan, omdat het bevroren veld van De Adelaarshorst door de arbitrage als onbespeelbaar was beoordeeld.

 Minuut stilte

 Het duel begon dinsdagavond in Deventer met een minuut stilte en een eerbetoon aan het overleden zoontje van Mitchel Michaelis, de reservekeeper van Go Ahead Eagles.

###

"
658;574527;NAC Breda;Almere City FC;NAC;ALM;4;0;2021-02-01Z;2020-21 Keuken Kampioen Divisie;NAC Breda bezorgt Almere City forse nederlaag;"NAC Breda heeft Almere City de tweede nederlaag van het seizoen toegebracht. In Breda won de ploeg van coach Maurice Steijn met 4-0 van de nummer twee uit de Keuken Kampioen Divisie.

 Almere City had dit seizoen pas één keer verloren, maar ook toen met grote cijfers. SC Cambuur won in november met 7-2. Door de tweede nederlaag blijft Almere City drie punten verwijderd van koploper Cambuur. De Friezen wonnen zondag met 2-0 van MVV. NAC passeert N.E.C. en staat weer vierde. Beide ploegen hebben 41 punten, twaalf minder dan Cambuur, maar de Bredanaars hebben een beter doelsaldo. De Graafschap staat derde met 47 punten.

 Lex Immers opende met een schuiver de score in de 21ste minuut. De bezoekers probeerden gelijk te komen, maar uit een snelle omschakeling werd het vlak voor rust 2-0. Mario Bilate verschalkte doelman Michael Woud. In de tweede helft maakte Bilate zijn tweede treffer. Hij nam de bal bij een vrije trap van Mounir El Allouchi meteen op de slof en schoot hard binnen. El Allouchi maakte er met een fraai afstandsschot in de linkerkruising nog 4-0 van.

 Jong AZ won eerder op de avond in Wijdewormer met 3-2 van FC Eindhoven. Na de openingstreffer van Hugo Botermans voor de bezoekers, scoorden Peer Koopmeiners, Kenzo Goudmijn en Jelle Duin voor Jong AZ. Dave de Meij maakte in de laatste minuut van de wedstrijd nog een tegentreffer voor Eindhoven.

###

"
659;576714;VfL Wolfsburg;SC Freiburg;WOB;SCF;3;0;2021-01-31Z;2020-21 German Bundesliga;Wolfsburg op derde plek na doelpunt Weghorst;"VfL Wolfsburg heeft de Bundesliga-wedstrijd tegen SC Freiburg vrij eenvoudig naar zich toegetrokken. De ploeg van Oliver Glasner won met 3-0  van de club van coach Christian Streich.

 John Brooks zette de thuisploeg al na 21 minuten op voorsprong. Een corner van Maximilian Arnold werd slecht weggewerkt door de verdediging van Freiburg. Nadat de bal in de kluts niet werd weggeschoten kon Brooks van dichtbij uithalen: 1-0.

 Wout Weghorst werd 18 minuten later weggestuurd door Renato Steffen. De speler van de eerste seizoenshelft faalde oog-in-oog met Florian Muller niet en maakte zijn dertiende competitietreffer van het seizoen.

 Wout Weghorst is blij met zijn clubrecord en verwacht nog meer moois

 Derde plek

 Na rust leek Weghorst zijn ploeg op 3-0 te koppen met een assist, maar die treffer werd afgekeurd wegens buitenspel. Die 3-0 kwam er in de 85ste minuut alsnog. Freiburg probeerde een aansluitingstreffer te forceren en gaf daardoor veel ruimte weg. Bote Baku kreeg aan de rechterflank alle ruimte om Yannick Gerhardt vrij te zetten voor het doel: 3-0.

 Door de overwinning gaat Wolfsburg over Eintracht Frankfurt heen op de ranglijst en staat de ploeg derde, op drie punten van nummer twee RB Leipzig.

###

"
660;574538;SC Cambuur Leeuwarden;MVV Maastricht;CAM;MVV;2;0;2021-01-31Z;2020-21 Keuken Kampioen Divisie;Koploper Cambuur verslaat MVV;"SC Cambuur heeft de koppositie in de Keuken Kampioen Divisie verstevigd. De ploeg van Henk de Jong won met 2-0 van MVV Maastricht, waardoor er een gaatje is geslagen met naaste belagers Almere City FC en De Graafschap.

 In de eerste helft was er weinig te beleven in het Cambuur Stadion, de thuisploeg kreeg wel de beste kansen, maar wist de muur van de bezoekers niet te doorbreken.

 Na rust was het wel raak. Robert Mühren maakte, weliswaar uit buitenspelpositie, zijn 21ste treffer in evenveel competiteduels. Mees Hoedemakers verdubbelde de voorsprong waardoor Cambuur niet meer in gevaar kwam.

 Stand top KKD
Cambuur staat drie punten voor op achtervolger Almere City, dat een wedstrijd minder gespeeld heeft. Het verschil met nummer drie De Graafschap is zes punten.

 NAC Breda - Almere City is maandagavond om 21:00 uur LIVE te zien op ESPN

###

"
661;576710;1. FC Köln;Arminia Bielefeld;KOE;DSC;3;1;2021-01-31Z;2020-21 German Bundesliga;FC Köln rooft dankzij Wolf drie punten tegen Bielefeld;"In de Bundesliga heeft FC Köln voor de tweede keer in drie wedstrijden gewonnen. De ploeg van Markus Gisdol won met 3-1 van Arminia Bielefeld en stijgt daardoor naar de veertiende plaats, want de ploeg gaat over Bielefeld en Hertha BSC heen.

 Al na tien minuten bracht Marius Wolf de thuisploeg op voorsprong. Bielefeld-keeper Stefan Ortega bracht maar half redding op een kopbal waarna de rechtervleugelverdediger de rebound van dichtbij inschoot: 1-0.

 Na 28 minuten was het wederom Wolf die voor FC Köln scoorde. Een voorzet vanaf de linkerflank belandde in het strafschopgebied voor zijn voeten en met een droge knal in de korte hoek zorgde de Duitser voor de 2-0. Voor het eerst in zijn carrière maakte hij meer dan een doelpunt per wedstrijd.

 PSV-huurling Ritsu Doan leek Bielefeld na rust terug in de wedstrijd te schieten, maar zijn doelpunt werd afgekeurd wegens een handsbal van medespeler Fabian Klos. Wolf was vervolgens ook betrokken bij de 3-0 voor Köln. Hij speelde Ellyes Skhiri aan die vervolgens Elvis Rexhbecaj de diepte in stuurde. Oog-in-oog met Ortega faalde de aanvaller in de 63ste minuut niet: 3-0.

 Bielefeld leek kansloos om nog een puntje te pakken in het RheinEnergieStadion, maar kwam tien minuten na de 3-0 toch op het scorebord. Klos vond Sergio Cordova, die de 3-1 in de netten werkte. Mike van der Hoorn kwam in de 88ste minuut in het veld bij Bielefeld. Kingsley Ehizibue zat niet bij de wedstrijdselectie.

###

"
662;576716;Werder Bremen;Schalke 04;SVW;S04;1;1;2021-01-30Z;2020-21 German Bundesliga;Huntelaar pakt punt bij comeback in Bundesliga;"Klaas-Jan Huntelaar heeft Schalke 044 bij zijn rentree niet kunnen helpen. De Nederlandse aanvaller kwam met de club uit Gelsenkirchen bij Werder Bremen niet verder dan een gelijkspel: 1-1.

 De eerder deze maand van Ajax overgekomen Huntelaar kwam in de 80e minuut in het veld als vervanger van de Amerikaan Matthew Hoppe. Het was de eerste wedstrijd van de spits voor Schalke sinds mei 2017.

 Klaas-Jan Huntelaar na Werder Bremen - Schalke, zijn comeback in de Budesliga

 Op het moment dat Huntelaar in de ploeg kwam, was de eindstand al bereikt. Het elftal van trainer Christian Gross had lange tijd uitzicht op een goed resultaat. Schalke kwam in de 38e minuut via Omar Mascarell op voorsprong. Kevin Möhwald maakte in de 77e minuut gelijk. Werder leek in blessuretijd nog te winnen, maar dat doelpunt werd wegens buitenspel afgekeurd.

 Schalke schiet weinig op met het gelijkspel. De club blijft laatste met 8 punten uit negentien duels.

 Bayern München - TSG Hoffenheim 4-1

 Bayern München heeft in de Bundesliga revanche genomen op Hoffenheim. De koploper won in eigen stadion met 4-1. Eind september zorgde Hoffenheim nog voor een grote verrassing door Bayern met 4-1 te verslaan. Daarmee kwam een einde aan een lange zegereeks van de Duitse recordkampioen.

 Jérôme Boateng opende zaterdag na een half uur spelen de score voor Bayern. Thomas Müller zorgde in de 43e minuut voor de 2-0, maar Hoffenheim kwam via een doelpunt van Andrej Kramaric direct terug in de wedstrijd.

 Bayern nam in de tweede helft alsnog verder afstand. Robert Lewandowski maakte alweer zijn 24e doelpunt van het seizoen en de 4-1 kwam op naam van Serge Gnabry. Lewandowski verbrak het record van Gerd Müller, die in het seizoen 1969-1970 na negentien duels 23 keer had gescoord.

 Bayern gaat na negentien wedstrijden met 45 punten stevig aan kop. RB Leipzig, dat later op zaterdag tegen Bayer Leverkusen speelt, heeft 35 punten.

 Borussia Dortmund - FC Augsburg 3-1

 Borussia Dortmund doorbrak een slechte reeks. Na drie wedstrijden zonder zege won de ploeg van trainer Edin Terzic thuis met 3-1 van FC Augsburg. De Noorse topscorer Erling Haaland miste een strafschop voor Dortmund, dat een achterstand van 13 punten heeft op Bayern München. Bij Augsburg speelde de Nederlandse aanvoerder Jeffrey Gouweleeuw de hele wedstrijd mee.

 Eintracht Frankfurt - Hertha BSC 3-1

 Eintracht Frankfurt won op eigen veld met 3-1 van Hertha BSC en klom daarmee naar de derde plaats, met 1 punt voorsprong op Dortmund. Borussia Mönchengladbach, dat voor de winterstop doordrong tot de achtste finales van de Champions League, speelde gelijk bij 1. FC Union Berlin: 1-1.

 1. FC Union Berlin - Borussia Mönchengladbach 1-1

###

"
663;574540;FC Dordrecht;Roda JC Kerkrade;DOR;RJC;0;5;2021-01-30Z;2020-21 Keuken Kampioen Divisie;Roda JC laat Dordrecht kansloos bij debuut Bannis;"Roda JC heeft de uitwedstrijd bij FC Dordrecht overtuigend gewonnen. In Dordrecht werd het 0-5.

 Roda op schot, Bannis scoort niet

 Roda maakte al in de eerste helft het verschil via Fabian Serrarens, Erik Falkenburg en Thijmen Goppel. Serrarens en Falkenburg scoorden opvallend genoeg allebei uit een rebound nadat de bal eerst tegen de binnenkant van de paal was gekomen. Goppel ontsnapte aan de buitenspelval en schoot de bal langs Dordrecht-doelman Max van Herk voor de 0-3.

 Robert Klaasen zorgde vanaf elf meter voor de 0-4, Patrick Pflücke bepaalde met een fraai afstandsschot voor de 0-5. Dordrecht kon ook met Feyenoord-huurling Naoufal Bannis als basisdebutant niets terugdoen. Bij Roda maakte een Dylan Vente, die ook  is verhuurd door Feyenoord, zijn debuut.

 Dordrecht blijft door de nederlaag hekkensluiter in de Keuken Kampioen Divisie. Roda verkleint door de overwinning het gat naar nummer 8 Telstar tot 1 punt.

###

"
664;576715;RB Leipzig;Bayer Leverkusen;RBL;B04;1;0;2021-01-30Z;2020-21 German Bundesliga;Bosz lijdt opnieuw nipte nederlaag met Bayer;"Trainer Peter Bosz heeft met Bayer Leverkusen in de uitwedstrijd tegen RB Leipzig opnieuw een nipte nederlaag geleden. In Leipzig werd het 1-0 door een doelpunt van de Fransman Christopher Nkunku.

 Nkunku schoot raak in de 51e minuut. De matchwinner werd twintig minuten voor tijd gewisseld voor Justin Kluivert. Bij de ploeg van Bosz werd Daley Sinkgraven na een uur naar de kant gehaald. Timothy Fosu-Mensah werd in de slotfase gewisseld.

 Voor Leverkusen was het al de derde wedstrijd van de laatste vier die met 1-0 werd verloren. Union en Wolfsburg wonnen eerder deze maand ook al dankzij één doelpunt van de ploeg van Bosz.

 Leverkusen, dat vierde staat, heeft in de laatste zeven competitiewedstrijden niet de nul gehouden. De laatste keer dat dat gebeurde was in 2017. RB Leipzig staat tweede, met 7 punten achterstand op Bayern München. De koploper won eerder op de dag met 4-1 van Hoffenheim.

###

"
665;576718;Bayern München;1899 Hoffenheim;MUN;TSG;4;1;2021-01-30Z;2020-21 German Bundesliga;Bayern München neemt met ruime zege revanche op Hoffenheim;"Bayern München heeft in de Bundesliga revanche genomen op Hoffenheim. De koploper won in eigen stadion met 4-1. Eind september zorgde Hoffenheim nog voor een grote verrassing door Bayern met 4-1 te verslaan. Daarmee kwam een einde aan een lange zegereeks van de Duitse recordkampioen.

 Jérôme Boateng opende zaterdag na een half uur spelen de score voor Bayern. Thomas Müller zorgde in de 43e minuut voor de 2-0, maar Hoffenheim kwam via een doelpunt van Andrej Kramaric direct terug in de wedstrijd.

 Bayern nam in de tweede helft alsnog verder afstand. Robert Lewandowski maakte alweer zijn 24e doelpunt van het seizoen en de 4-1 kwam op naam van Serge Gnabry. Lewandowski verbrak het record van Gerd Müller, die in het seizoen 1969-1970 na negentien duels 23 keer had gescoord.

 Bayern gaat na negentien wedstrijden met 45 punten stevig aan kop. RB Leipzig, dat later op zaterdag tegen Bayer Leverkusen speelt, heeft 35 punten.

 Overige uitslagen:

 Werder Bremen - Schalke 04 1-1

 Klaas-Jan Huntelaar heeft Schalke 044 bij zijn rentree niet kunnen helpen. De Nederlandse aanvaller kwam met de club uit Gelsenkirchen bij Werder Bremen niet verder dan een gelijkspel: 1-1.

 De eerder deze maand van Ajax overgekomen Huntelaar kwam in de 80e minuut in het veld als vervanger van de Amerikaan Matthew Hoppe. Het was de eerste wedstrijd van de spits voor Schalke sinds mei 2017.

 Op het moment dat Huntelaar in de ploeg kwam, was de eindstand al bereikt. Het elftal van trainer Christian Gross had lange tijd uitzicht op een goed resultaat. Schalke kwam in de 38e minuut via Omar Mascarell op voorsprong. Kevin Möhwald maakte in de 77e minuut gelijk. Werder leek in blessuretijd nog te winnen, maar dat doelpunt werd wegens buitenspel afgekeurd.

 Schalke schiet weinig op met het gelijkspel. De club blijft laatste met 8 punten uit negentien duels.

 Borussia Dortmund - FC Augsburg 3-1

 Borussia Dortmund doorbrak een slechte reeks. Na drie wedstrijden zonder zege won de ploeg van trainer Edin Terzic thuis met 3-1 van FC Augsburg. De Noorse topscorer Erling Haaland miste een strafschop voor Dortmund, dat een achterstand van 13 punten heeft op Bayern München. Bij Augsburg speelde de Nederlandse aanvoerder Jeffrey Gouweleeuw de hele wedstrijd mee.

 Eintracht Frankfurt - Hertha BSC 3-1

 Eintracht Frankfurt won op eigen veld met 3-1 van Hertha BSC en klom daarmee naar de derde plaats, met 1 punt voorsprong op Dortmund. Borussia Mönchengladbach, dat voor de winterstop doordrong tot de achtste finales van de Champions League, speelde gelijk bij 1. FC Union Berlin: 1-1.

 1. FC Union Berlin - Borussia Mönchengladbach 1-1

###

"
666;574536;N.E.C.;Jong FC Utrecht;N.E.C.;JUT;2;0;2021-01-29Z;2020-21 Keuken Kampioen Divisie;N.E.C. wint van Jong Utrecht na schitterende assist Barreto;"N.E.C. heeft in de Keuken Kampioen Divisie een zege geboekt op Jong Utrecht. Jordy Bruijn en Elayis Tavsan waren de doelpuntenmakers in een matig duel. N.E.C. eindigde met tien man, nadat aanvoerder Rens van Eijden het veld werd uitgestuurd.

 De eerste helft was er één om snel te vergeten. N.E.C. kreeg via Jonathan Okita en Rangelo Janga wel wat kansen, maar beide aanvallers hadden het vizier niet op scherp staan.

 Na rust kwam de nummer vier van de Keuken Kampioen Divisie beter voor de dag. De ploeg van Rogier Meijer kwam al snel op voorsprong via Bruijn. Edgar Barreto, die was ingevallen voor Xavier Vet, pakte de hoofdrol bij het doelpunt. Met een schitterende pass vanaf eigen helft bracht hij Bruijn in stelling, die op zijn beurt prachtig afrondde.

 Tien minuten voor tijd sloeg de vlam in de pan na een opstootje tussen Janga en Albert-Nicolas Lottin. Uiteindelijk werd aanvoerder Van Eijden eruit gestuurd, omdat hij een speler van Jong Utrecht een tik op zijn hoofd gaf. Met tien man zette Elayis Tavsan in de slotfase de 2-0 eindstand op het scorebord. De invaller schoot de bal na een heerlijke solo hard tegen de touwen.

###

"
667;574531;De Graafschap;TOP Oss;GRA;TOP;2;1;2021-01-29Z;2020-21 Keuken Kampioen Divisie;Wereldgoal Konings leidt zege De Graafschap in;"De Graafschap heeft het duel met TOP Oss met 2-1 gewonnen. In het thuisduel zorgde Joey Konings en debutant Clint Leemans voor de doelpunten voor de ploeg van trainer Mike Snoei.

 In de 20ste minuut opende Joey Konings op schitterende wijze de score. Op de rand van de zestien meter veraste hij TOP Oss-doelman Bo Geens met een geweldige omhaal.

 Vlak na rust verdubbelde debutant Leemans de voorsprong voor De Graafschap. De aanvallende middenvelder, die deze week op huurbasis overkwam van PEC Zwolle, schoot na een steekbal van Danny Verbeek raak.

 Vijf minuten voor tijd deed TOP nog wat terug. De Graafschap-doelman Rody de Boer tastte volledig mis waardoor Mart Remans kon binnenkoppen.

 Door de vierde overwinning blijft De Graafschap meedoen in de strijd op de bovenste plekken. De ploeg van Mike Snoei staat nu met een wedstrijd meer gespeeld op vier punten van koplopers SC Cambuur en Almere City.

###

"
668;574561;FC Eindhoven;N.E.C.;EIN;N.E.C.;0;1;2021-01-25Z;2020-21 Keuken Kampioen Divisie;Okita schiet N.E.C. naar de winst in Eindhoven;"N.E.C. heeft de uitwedstrijd bij FC Eindhoven met 0-1 gewonnen. Jonathan Okita zette de Nijmegenaren voor rust op voorsprong, waarna de zege eigenlijk nooit in gevaar kwam voor de ploeg van Rogier Meijer.

 Al na negen minuten zorgde Okita voor de openingstreffer. Een aanval die werd ingeleid door een snelle hervatting van N.E.C.-keeper Norbert Alblas kwam via verschillende schijven bij Okita terecht. De Duits-Belgische rechtsbuiten wandelde een paar meter met de bal aan de voet en verschalkte toen Eindhoven-keeper Ruud Swinkels in de lange hoek: 0-1. Het was zijn vierde doelpunt van dit seizoen.

 Knulligheid in afronding

 Okita had de Nijmegenaren voor rust op een veiligere marge kunnen brengen met zijn vijfde seizoenstreffer. De snelle aanvaller kwam geheel vrij voor Swinkels, maar in een poging de bal om de doelman heen te slepen, faalde de flankspeler op knulige wijze. Eindhoven kreeg voor rust nog een aardige mogelijkheid via oud-N.E.C.-speler Joey Sleegers, maar hij vond Alblas op zijn weg naar een treffer.

 Na rust moest Alblas een aantal keer in actie komen om de thuisploeg van het score af te houden. Op een inzet van Jort van de Sande had hij daarbij zelfs het geluk van de doelpaal nodig. Verder hield de Nijmeegse defensie prima stand in het Jan Louwers Stadion. Door de overwinning komt de club uit Nijmegen op 38 punten uit 21 wedstrijden. NAC Breda en Go Ahead Eagles hebben evenveel punten, maar een iets beter doelsaldo.

###

"
669;574544;Jong Ajax;Go Ahead Eagles;JAJ;GAE;0;2;2021-01-25Z;2020-21 Keuken Kampioen Divisie;Twee goals in extremis redden Go Ahead bij Jong Ajax;"Jong Ajax heeft bij de rentree van Lassina Traoré maandagavond niet kunnen winnen van Go Ahead Eagles. De spits uit Burkina Faso speelde alleen de eerste helft van het verloren duel met Go Ahead Eagles (0-2). Invaller Sam Hendriks en Bradly van Hoeven scoorden in de extra tijd.

 Go Ahead Eagles blijft door de zege de nummer vijf van de Keuken Kampioen Divisie, met evenveel punten maar een minder doelsaldo dan het als vierde geklasseerde NAC Breda. Traoré bleef na de rust volgens afspraak achter in de kleedkamer. Hij maakte plaats voor Brian Brobbey.

 Traoré liep begin december een bovenbeenblessure op tijdens een thuisduel van het eerste elftal met FC Twente. Hij kwam sindsdien niet meer in actie. De aanvaller uit Burkina Faso heeft er afgelopen maand met de Franse centrumaanvaller Sébastien Haller een concurrent bijgekregen. Hij zag de ervaren spits Klaas-Jan Huntelaar vertrekken naar Schalke 04.

###

"
670;574556;Roda JC Kerkrade;Jong FC Utrecht;RJC;JUT;2;1;2021-01-24Z;2020-21 Keuken Kampioen Divisie;Roda JC wint tegen Jong Utrecht weer eens thuiswedstrijd;"Na drie thuiswedstrijden zonder zege heeft Roda JC weer eens een wedstrijd in eigen huis gewonnen. De Limburgers versloegen Jong Utrecht met 2-1.

 Jeredy Hilterman had de bezoekers uit Utrecht nog op 1-0 gebracht. Erik Falkenburg maakte nog in de eerste helft gelijk. Na bijna een uur zorgde Patrick Pflücke voor de tweede treffer voor de thuisploeg, die door de zege 29 punten heeft. Roda staat daarmee negende op 21 punten van koplopers Cambuur en Almere City. Jong Utrecht heeft 4 punten minder. Roda-trainer Jurgen Streppel zat voor het eerst in het nieuwe jaar op de bank. De afgelopen drie wedstrijden miste hij na een positieve corona-test.

###

"
671;576706;Schalke 04;Bayern München;S04;MUN;0;4;2021-01-24Z;2020-21 German Bundesliga;Bayern loopt door zege op Schalke uit op concurrentie;"Schalke 04 heeft voor de tweede keer dit seizoen in de Bundesliga verloren van Bayern München. In eigen huis in Gelsenkirchen verloor de hekkensluiter met 4-0 van de koploper en titelverdediger uit München, die profiteerde van eerder puntenverlies van RB Leipzig, Leverkusen en Dortmund. Bayern heeft nu 7 punten voorsprong op nummer twee Leipzig.

 Schalke, zonder de nog niet geheel fitte Klaas-Jan Huntelaar, werd aan het begin van het seizoen met 8-0 afgedroogd door Bayern en was uit op eerherstel. Het was echter Bayern dat in de 33e minuut op voorsprong kwam via een rake kopbal van Thomas Müller.

 Robert Lewandowski verdubbelde de voorsprong voor Bayern in de tweede helft. Het is de achtste keer op rij dat hij scoort in een uitwedstrijd en daarmee heeft de Poolse spits een record te pakken.

 Schalke probeerde met schoten van Suat Serdar en invaller Alessandro Schöpf iets aan de achterstand te doen, maar de pogingen gingen naast. Müller kopte in de slotfase nog de 3-0 binnen en David Alaba maakte er 4-0 van.

 Bayern nam met de dertiende zege van het seizoen een grotere voorsprong op de concurrentie. RB Leipzig verloor zaterdag van FSV Mainz (3-2) en trainer Peter Bosz ging met Bayer Leverkusen onderuit tegen VfL Wolfsburg (0-1). Borussia Dortmund had vrijdag al met 4-2 van Borussia Mönchengladbach verloren. Leverkusen en Wolfsburg volgen op 10 punten van Bayern.

 Schalke zag nummer 17 Mainz 3 punten uitlopen. 1. FC Köln verloor in de andere zondagwedstrijd met 3-0 in Hoffenheim en blijft zestiende.  Het gat tussen hekkensluiter Schalke en Köln blijft 8 punten.

###

"
672;574548;FC Volendam;De Graafschap;VOL;GRA;1;4;2021-01-24Z;2020-21 Keuken Kampioen Divisie;Blessures Seuntjens en Dekker smet op ruime zege De Graafschap in Volendam;"De Graafschap blijft in het spoor van Almere City en koploper SC Cambuur. De Superboeren boekten een 1-4 zege op bezoek bij FC Volendam.

 Voorafgaand aan het duel ging het vooral over de vermiste coronatest van Nick Doodeman. De assistkoning van de Keuken Kampioen Divisie mocht niet meedoen, omdat zijn test op mysterieuze wijze kwijt was geraakt.

 Zonder Doodeman kwam FC Volendam na 27 minuten achter door een goal van De Graafschap-verdediger Jasper Van Heertum. Doelman Joey Roggeveen zat mis na mooie voorzet van Tutuarima: 0-1.

 Even later slecht nieuws voor de Superboeren met het uitvallen van Rick Dekker en later ook Ralf Seuntjens. De 'Seun of God' werd vlak voor rust vervangen door Johnatan Opoku.

 Een gouden wissel zo blijkt, want vijftien seconden na rust zette Opoku zijn club op 0-2 in Volendam. Even later gooide Van Heertum met zijn tweede doelpunt de wedstrijd in het slot.

 De vervanger van Doodeman, Martijn Kaars, deed nog wat terug namens Volendam. Een kwartier voor tijd zette Camiel Neghli de eindstand van 1-4 op het scorebord.

 De Graafschap blijft derde in de KDD, Volendam vindt zich terug op plaats zeven.

###

"
673;574552;TOP Oss;Excelsior;TOP;EXC;1;3;2021-01-23Z;2020-21 Keuken Kampioen Divisie;Goede voorzetten helpen Excelsior langs TOP Oss;"Excelsior heeft in het Frans Heesen Stadion drie punten meegenomen bij TOP Oss. De ploeg van Marinus Dijkhuizen won op het Osse kunstgras met 1-3.

 De Rotterdammers vlogen uit de startblokken. Joël Zwarts, Reuven Niemeijer en Ahmad Mendes Moreira kregen kansen om te scoren, maar verzaakte in de afronding of vonden de lat op hun weg naar een treffer.

 Excelsior kwam na 31 minuten op voorsprong. Reuven Niemeijer kreeg veel vrijheid op de rechterflank en bediende zo Zwarts met een mooie voorzet. Zwarts schoot die bal in twee pogingen achter TOP-keeper Bo Geens: 0-1.

 Gelijkmaker TOP

 De tweede helft kwam wat moeizaam op gang. De gelijkmaker van TOP Oss kwam dan ook uit het niets. Niels Fleuren bracht een bal in de Rotterdamse zestien in waar Dennis van der Heijden in kwam vliegen. Met het hoofd zorgde hij voor zijn eerste goal van dit kalenderjaar: 1-1.

 Waar Excelsior beduidend het beste spel had in de eerste helft waren beide ploegen in de tweede helft aan elkaar gewaagd. Siebe Horemans stoomde op langs de rechterkant en gaf de bal voor op Elías Már Ómarsson. De IJslander kwam voor Jan Lammers, die er ook bij de eerste goal niet goed uit zag, en kopte de bal hard in het Osse doel: 1-2. Het was de eerste treffer voor Ómarsson sinds 11 december 2020.

 In de slotfase van het duel kreeg Excelsior een makkelijke strafschop na een Osse handsbal. Luigi Bruins, een van de beste mannen op het veld, benutte de penalty feilloos. Excelsior krabbelt door de overwinning langzaam richting de play-off-plekken. De Rotterdammers staan twaalfde met zes punten minder dan nummer acht Telstar.

###

"
676;574550;Almere City FC;FC Dordrecht;ALM;DOR;3;0;2021-01-22Z;2020-21 Keuken Kampioen Divisie;Almere City nestelt zich na zege weer naast koploper Cambuur;"Almere City heeft zich in de Keuken Kampioen Divisie weer naast koploper SC Cambuur genesteld. De formatie van de Deense coach Ole Tobiasen won op eigen veld van FC Dordrecht: 3-0.

 Pas in de 72e minuut nam Almere City afstand van de nummer één na laatst van de eerste divisie. Toen scoorde Faris Hammouti na voorbereidend werk van Tim Receveur. Damon Mirani kopte vlak voor tijd de 2-0 binnen, na een voorzet van Ryan Koolwijk. In blessuretijd zorgde opnieuw Hammouti voor 3-0.

 SC Cambuur versloeg eerder op de avond Jong PSV met 5-1. Door hun zeges blijven Almere en Cambuur gedeeld aan kop in de Keuken Kampioen Divisie. Cambuur heeft echter een beter doelsaldo.

 Telstar en Jong AZ in evenwicht

 In Velsen-Zuid kwamen Telstar en Jong AZ niet verder dan een gelijkspel: 2-2.

 De thuisploeg kwam na een kwartier spelen op voorsprong via Ilias Bronkhorst. Voor rust nam Kenzo Goudmijn echter de gelijkmaker al voor zijn rekening.

 In het tweede bedrijf had Jong AZ het betere van het spel en dat drukte het dankzij een doelpunt van Peer Koopmeiners ook uit in de stand op het scorebord. In de slotfase redde Telstar-aanvoerder Frank Korpershoek een punt voor zijn ploeg.

###

"
677;574557;SC Cambuur Leeuwarden;Jong PSV;CAM;JPS;5;1;2021-01-22Z;2020-21 Keuken Kampioen Divisie;Cambuur wint van Jong PSV en blijft koploper;"SC Cambuur heeft aan de kop van de ranglijst in de Keuken Kampioen Divisie weer een voorsprong van drie punten op Almere City genomen. De Friezen wonnen op eigen veld van Jong PSV: 5-1.

 Na vijf minuten zette Jeremy Antonisse de Eindhovenaren verrassend op voorsprong. Halverwege echter leidde Cambuur alweer met 3-1. Jamie Jacobs maakte gelijk, daarna zorgde Robert Mühren voor twee doelpunten.

 Vrij snel na de hervatting liet ook Jacobs zijn tweede treffer noteren. Daarna scoorde Jarchinio Antonia, deze keer invaller, de 5-1.

 Almere City kan later vrijdagavond in punten gelijk komen met Cambuur. Dan moet het wel de thuiswedstrijd winnen van FC Dordrecht, dat op de een na laatste plaats staat.

 MVV en Helmond Sport in evenwicht

 In Maastricht kwamen MVV en Helmond Sport niet verder dan een 1-1 gelijkspel.

 Joeri Schroijen had de thuisploeg binnen tien minuten vanaf de penaltystip al op voorsprong gezet. Lance Duijvestijn verzorgde na rust de gelijkmaker.

###

"
679;591241;N.E.C.;Fortuna Sittard;N.E.C.;FOR;3;2;2021-01-21Z;2020-21 KNVB Beker, 8e finales;N.E.C. schakelt na spectaculaire verlenging Fortuna Sittard uit;"N.E.C. en Fortuna Sittard hielden elkaar lang in evenwicht in de achtste finale van de beker. Uiteindelijk trok N.E.C. in de verlenging de 3-2 zege naar zich toe en plaatst zich daarmee voor de laatste acht van de TOTO KNVB Beker.

 Samuel Moutoussamy heeft als huurling van Nantes nog niet veel bij Fortuna kunnen laten zien. Hij zal de bekerwedstrijd tegen N.E.C. niet in zijn lijstje met beste wedstrijden zetten. De Franse middenvelder kwam vlak voor rust geheel vrij voor doel na een prima voorzet van Lazaros Rota, maar op een meter van het Nijmeegse doel kreeg hij de bal niet in het doel.

 Flemming tegen oude ploeg

 In de tweede helft werd de Fransman gewisseld voor Zian Flemming. De middenvelder werd vorig seizoen nog door PEC Zwolle verhuurd aan de Nijmegenaren en maakte afgelopen weekend het openingsdoelpunt voor zijn nieuwe werkgever tegen PEC. Tegen N.E.C. deed Flemming dat nogmaals. Fortuna-verdediger Martin Angha schoot de bal naar voren, waarna Flemming N.E.C.-linksback Souffian El Karouani te snel af was. Nadat zijn schot in eerste instantie nog werd gekeerd door N.E.C.-doelman Mattijs Branderhorst zorgde Flemming in tweede instantie voor de 0-1.

 Niet veel later kwamen de Nijmegenaren op gelijke hoogte. El Karouani brak door aan de linkerkant en kreeg alle tijd om een goede voorzet te geven. Zijn pass kwam op het hoofd van N.E.C.-spits Rangelo Janga terecht, die met een kopbal via de grond voor zijn eerste doelpunt van 2021 zorgde: 1-1. De all-time topscorer van Curaçao benutte een van de weinige kansen die de thuisploeg kreeg. Fortuna domineerde de eerste helft en was ook na rust voor een groot gedeelte van de wedstrijd de betere ploeg.

 Makkelijke penalty

 Flemming kreeg nog aan aardige mogelijkheid om de Limburgers te behoeden van een verlenging, maar zijn schot werd gekeerd voordat die echt gevaarlijk kon worden. Voordat de wedstrijd uitmondde op penalty's kreeg N.E.C. in de verlenging een penalty. Sebastian Polter hield N.E.C.-verdediger Cas Odenthal lang vast bij een corner, waarna Odenthal vrij makkelijk naar de grond ging. Scheidsrechter Kevin Blom gaf de ploeg van Rogier Meijer een makkelijke strafschop, die werd benut door Jordy Bruijn.

 Vijf minuten later kwam N.E.C. zelfs op 3-1 via Thomas Beekman. De middenvelder zette zelf een aanval op, waarna Bart van Rooij voor kon geven op Janga. De spits legde de bal terug op Beekman, die geheel vrijstaand de voorsprong voor de thuisploeg verdubbelde. Lang kon de thuisploeg niet van de voorsprong van twee goals genieten. Tesfaldet Tekie gaf een minuut later een lange bal naar voren, die werd afgemaakt door Flemming. De oud-N.E.C.-speler nam een bal uit de lucht en tikte hem moeiteloos langs Branderhorst. Flemming maakte daarmee zijn derde goal in twee wedstrijden.

 In 2018 kwamen beide ploegen elkaar ook al tegen in de beker. Toen was Fortuna met 2-3 te sterk voor N.E.C., dat in 2014 voor het laatst de kwartfinale van de beker haalde.

###

"
680;591242;AZ;Ajax;AZ;AJA;0;1;2021-01-20Z;2020-21 KNVB Beker, 8e finales;Labyad leidt 'B-ploeg' Ajax in beker langs AZ;"Ajax heeft ten koste van AZ de kwartfinale van de TOTO KNVB Beker bereikt. In Alkmaar werd het na een spannende wedstrijd 0-1 door een doelpunt van Zakaria Labyad.

 In een boeiend eerste halfuur waren er kansen over en weer. Zo trof Quincy Promes na tien minuten de paal en kreeg ook Myron Boadu een goede mogelijkheid. Uit een scrimmage kwam Ajax op voorsprong. Marco Bizot kon nog redden op schoten van Jurgen Ekkelenkamp en Promes, maar de inzet van Labyad was de AZ-goalie te machtig: 0-1. David Neres leek hinderlijk buitenspel te staan, maar de VAR wordt pas vanaf de kwartfinales ingezet, en kon niet ingrijpen.

 In een kwalitatief mindere tweede helft kreeg AZ nog wel wat kansen op de gelijkmaker, maar routinier Maarten Stekelenburg hield knap zijn doel schoon. Toch mocht AZ twintig minuten voor tijd juichen. Boadu gleed een voorzet binnen, maar deed dat met zijn hand waardoor het doelpunt werd afgekeurd. Ajax was nog dichtbij een tweede treffer via Edson Álvarez die op de lat kopte en Ryan Gravenberch die op de paal schoot.

 Zo verloren de Alkmaarders voor het eerst na drie onderlinge duels van Ajax.

 Ten Hag gooit opstelling om
Bij Ajax begonnen in vergelijking met de gewonnen wedstrijd tegen Feyenoord (1-0) maar liefst acht andere spelers. Zo gaf Erik ten Hag de kans aan doelman Maarten Stekelenburg, Devyne Rensch, Perr Schuurs, Lisandro Martínez, Jurgen Ekkelenkamp, Edson Álvarez en Zakaria Labyad die als spits begon. David Neres stond voor het eerst sinds 1 december 2020 in de basis.

 Ook Pascal Jansen wijzigde z'n elftal, al greep hij minder drastisch in. Zakaria Aboukhlal, die AZ als invaller langs PEC Zwolle schoot, kreeg een basisplaats. Ook Jordy Clasie mocht beginnen. Pantelis Hatzidiakos stond rechtsback, Teun Koopmeiners centraal achterin.

 Op zondag 31 januari staan AZ en Ajax alweer tegenover elkaar, dan in de Eredivisie.

 De loting voor de kwartfinales van het bekertoernooi vindt zaterdag live plaats tijdens De Eretribune, vanaf 22:30 uur op ESPN 2.

###

"
681;576700;FC Augsburg;Bayern München;FCA;MUN;0;1;2021-01-20Z;2020-21 German Bundesliga;Lewandowski schiet Bayern München naar zege op Augsburg, ook Leipzig wint nipt;"Bayern München is in de Duitse voetbalcompetitie aan puntenverlies ontsnapt. De koploper won de uitwedstrijd tegen FC Augsburg met minimaal verschil: 0-1.

 De Poolse topspits Robert Lewandowski benutte in de 13e minuut een strafschop. Augsburg kreeg een kwartier voor tijd de kans om gelijk te maken, maar invaller Alfred Finnbogason schoot de bal uit een strafschop tegen de paal. Jeffrey Gouweleeuw droeg de aanvoerdersband bij Augsburg, maar was even voor de gemiste strafschop van Finnbogason al gewisseld.

 Aan kop
Lewandowski staat dit seizoen nu al op 22 doelpunten in de competitie voor Bayern, dat na zeventien wedstrijden met 39 punten aan kop gaat in de Bundesliga.

 Nummer twee RB Leipzig won ook met 1-0, thuis van 1. FC Union Berlin. De Zweed Emil Forsberg maakte in de 70e minuut het doelpunt. Justin Kluivert bleef op de reservebank zitten, terwijl Sheraldo Becker bij Union Berlin ontbrak vanwege een blessure. Leipzig heeft halverwege de competitie vier punten minder dan de ploeg van trainer Hansi Flick.

 De wedstrijd tussen SC Freiburg en Eintracht Frankfurt eindigde in 2-2. Middenvelder Guus Til kwam niet in actie bij Freiburg.

###

"
684;591244;FC Emmen;sc Heerenveen;EMM;HEE;1;2;2021-01-20Z;2020-21 KNVB Beker, 8e finales;Heerenveen knokt zich in Emmen naar kwartfinales;"Sc Heerenveen heeft zich woensdag ten koste van FC Emmen geplaatst voor de achtste finales van de TOTO KVNB Beker. Heerenveen knokte zich terug van een achterstand en won door een strafschop in de slotfase van de wedstrijd nipt met 1-2.

 FC Emmen opende vlak voor rust de score via Sergio Peña. Op aangeven van Michael de Leeuw maakte de 25-jarige Peruaan zijn eerste doelpunt van het seizoen. Lange tijd had Emmen de wedstrijd onder controle, maar halverwege de tweede helft kwam sc Heerenveen dan toch langszij. Een van richting veranderd schot van invaller Benjamin Nygren viel buiten het bereik van FC Emmen-doelman Dennis Telgenkamp binnen.

 In de absolute slotfase van het duel ging het helemaal mis voor de thuisploeg. Na een handsbal van Ricardo van Rhijn werd de bal op de stip gelegd. Joey Veerman wist daar wel raad mee en schoot vanaf elf meter koelbloedig raak. Zo bekert Heerenveen verder en wint de ploeg van Johnny Jansen na tien duels zonder zege eindelijk weer eens.

 De loting voor de kwartfinales van het bekertoernooi vindt zaterdag live plaats tijdens De Eretribune.

###

"
685;576699;Bayer Leverkusen;Borussia Dortmund;B04;DOR;2;1;2021-01-19Z;2020-21 German Bundesliga;Bosz klopt oud-werkgever Dortmund, Weghorst trefzeker;"Bayer Leverkusen heeft Borussia Dortmund verslagen. Florian Wirtz tekende in de slotfase voor de winnende treffer (2-1).

 Moussa Diaby bracht de ploeg van trainer Peter Bosz op voorsprong (1-0). Julian Brandt maakte gelijk. Leverkusen klom met de zege naar de voorlopige tweede plaats van de ranglijst, met 4 punten minder dan koploper Bayern München dat woensdag nog in actie komt tegen FC Augsburg

 Leverkusen maakte een einde aan een serie van vier competitiewedstrijden zonder zege. De club verloor van Bayern München, Eintracht Franfurt en Union Berlin. Het duel met Werder Bremen eindigde onbeslist. Trainer Bosz en zijn spelers bereikten vorige week ten koste van Eintracht Frankfurt wel de derde ronde van de Duitse beker.

 Daley Sinkgraven mocht na een uur invallen bij Leverkusen. Zijn ploeggenoot Timothy Fosu-Mensah bleef op de bank.

 Overige uitslagen:

 1. FSV Mainz 05 - VfL Wolfsburg 0-2

 Wout Weghorst bezegelde de overwinning met de 0-2 in de 79e minuut, zijn twaalfde treffer van het seizoen. Jean-Paul Boëtius werd na een uur gewisseld bij Mainz.

 Hertha BSC - TSG 1899 Hoffenheim 0-3

 Andrej Kramaric had met twee treffers een groot aandeel in de overwinning bij Hertha BSC, waar Deyovaisio Zeefuik na rust mocht invallen. Daishawn Redan verving in de 72e minuut Krzysztof Piatek. De Pool verzuimde om Hertha in de 12e minuut vanaf elf meter op voorsprong te zetten.

 Borussia Mönchengladbach - Werder Bremen 1-0

###

"
686;591245;FC Volendam;PSV;VOL;PSV;0;2;2021-01-19Z;2020-21 KNVB Beker, 8e finales;PSV dankt Unnerstall bij moeizame bekerzege in Volendam;"PSV doet dit seizoen nog steeds op alle fronten mee. De Eindhovenaren hadden het dinsdag in de achtste finales van de TOTO KNVB Beker een helft lang heel moeilijk met FC Volendam, maar doelman Lars Unnerstall hield zijn elftal op de been en in de tweede helft klaarde PSV alsnog de klus: 0-2.

 Een nieuwe domper bleef PSV daarmee bespaard in de beker, het toernooi waarin PSV de laatste jaren slecht presteert. De Eindhovenaren wonnen de beker in 2012 voor het laatst en stonden een jaar later voor het laatst in de finale. Het toernooi had ook niet altijd de hoogste prioriteit. PSV verloor twee seizoenen geleden met een veredeld B-team van RKC Waalwijk. Vorig seizoen strandde de club bij NAC Breda.

 Sterke formatie

 Dit seizoen neemt PSV het bekertoernooi serieuzer. In de vorige ronde tegen De Graafschap speelde trainer Roger Schmidt al met zijn bijna sterkst mogelijke formatie en dinsdag deed de Duitser dat tegen Volendam opnieuw. Alleen doelman Yvon Mvogo en centrale verdediger Olivier Boscagli kregen rust.

 De keuze voor een andere keeper pakte goed uit voor PSV, dat in de eerste helft weinig in had te brengen tegen de huidige nummer 7 uit de Keuken Kampioen Divisie. Volendam speelde in een hoog tempo en zette de verdediging van PSV steeds vroeg onder druk. Ook op de andere posities op het veld gaf Volendam de spelers van PSV weinig tijd en ruimte en die konden daar maar slecht mee omgaan.

 Iniatiatief bij de thuisploeg

 Volendam voetbalde met durf en lef en had duidelijk niet de intentie om het zo lang mogelijk op 0-0 te houden. Het elftal van trainer Wim Jonk wilde zelf scoren en kreeg daar voor rust liefst zeven mogelijkheden voor. Twee of drie kansen hadden een doelpunt op moeten leveren.

 Unnerstall moet het niet hebben van zijn meevoetballende kwaliteiten, maar hij liet zien een uitstekende lijnkeeper te zijn. Alex Plat noteerde kort voor rust de grootste kans, maar vond van dichtbij ook Unnerstall op zijn pad. PSV was alleen via Mauro Júnior een keer echt gevaarlijk.

 Schmidt had zijn spelers in de rust vermoedelijk streng toegesproken. PSV voetbalde in de tweede helft, met Ryan Thomas in de plaats van Mohamed Ihattaren, feller en agressiever. De eerste kans ging er direct in. Noni Madueke schoot de bal in de 51e minuut met links in de verre hoek raak. PSV liet Volendam niet meer in de wedstrijd komen en via een strafschop van Denzel Dumfries werd het 0-2.

###

"
687;591246;Vitesse;ADO Den Haag;VIT;ADO;2;1;2021-01-19Z;2020-21 KNVB Beker, 8e finales;Vitesse blijft op twee fronten strijden na bekerzege op ADO;"Vitesse blijft dit seizoen voorlopig op twee fronten meestrijden. De nummer 2 van de Eredivisie plaatste zich dinsdagavond in eigen stadion ten koste van ADO Den Haag (2-1) voor de kwartfinale van de KNVB-beker.

 Loïs Openda scoorde in de 25e minuut op aangeven van Oussama Tannane. De Belgische doelpuntenmaker bereidde in de 71e minuut ook de 2-0 van Matús Bero voor.

 Vlak na de tweede treffer van de thuisploeg was invaller David Philipp dicht bij de 2-1. Even later passeerde verdediger Danilho Doekhi van Vitesse bijna zijn eigen doelman. Invaller Amar Catic scoorde in de 81e minuut wel voor de nummer voorlaatst van de Eredivisie. Philipp miste diep in de spannende slotfase nog een kans op 2-2.

 Vitesse won de KNVB-beker in 2017 voor de eerste en enige keer.

###

"
688;591247;MVV Maastricht;Excelsior;MVV;EXC;2;2;2021-01-19Z;2020-21 KNVB Beker, 8e finales;Excelsior na strafschoppenserie naar kwartfinales beker;"Excelsior heeft zich ten koste van MVV Maastricht geplaatst voor de kwartfinales van de TOTO KNVB Beker. Het duel tussen de nummers 17 en 15 van de Keuken Kampioen Divisie draaide uit op een strafschoppenserie, waarin MVV'er Luc Mares de schlemiel werd door te missen.

 Excelsior kwam door een rake strafschop topschutter Elías Már Ómarsson al na een kwartier op voorsprong in De Geusselt en dus leek het erop een simpele avond te worden voor de Rotterdammers. MVV sloeg vlak voor rust echter tweemaal dodelijk toe en deed de wedstrijd compleet kantelen.

 Koen Kostons verzorgde de gelijkmaker, Joeri Schroijen maakte op slag van rust de 2-1. En dus was er werk aan de winkel voor de ploeg van Marinus Dijkhuizen.

 In het tweede bedrijf ging Excelsior op jacht naar de gelijkmaker en die vond het in minuut 71 via Siebe Horemans. Daarna werd er niet meer gescoord en moesten er dus penalty's aan te pas komen.

 Excelsior is de eerste kwartfinalist van dit bekerseizoen. De loting vindt zaterdag live plaats tijdens De Eretribune.

###

"
689;574569;Roda JC Kerkrade;De Graafschap;RJC;GRA;1;3;2021-01-15Z;2020-21 Keuken Kampioen Divisie;De Graafschap heeft makkelijke avond in Kerkrade;"De Graafschap heeft op overtuigende wijze de tweede overwinning van het nieuwe jaar behaald. De uitwedstrijd bij Roda JC Kerkrade werd met 3-1 gewonnen. Bij rust stond het al 0-3. Ralf Seuntjens opende de score in de 5de minuut met een kopbal na een voorzet van Danny Verbeek, zijn dertiende treffer van het seizoen. Vijf minuten later verzuimde Seuntjens de voorsprong te verdubbelen, hij miste een strafschop.

 Maar dankzij treffers van Joey Konings (27ste minuut) en Elmo Lieftink (46ste minuut) gingen de Superboeren met een comfortabele voorsprong aan de thee. Linkspoot Lieftink, die al een paar wereldgoals achter zijn naam heeft staan dit seizoen, scoorde zeer fraai met zijn zwakkere rechterbeen. Roda kon in de tweede helft geen vuist meer maken, de 1-3 van Stefano Marzo kwam te laat om een echt slotoffensief in te zetten.

 Graafschap en Excelsior doen goede zaken, Volendam faalt

 Door de zege komt De Graafschap op 41 punten, 5 minder dan koploper SC Cambuur en 3 minder dan Almere City. Die twee clubs zijn al in het bezit van een periodetitel. De Limburgers staan tiende.

 Excelsior won met 1-0 van FC Eindhoven door een doelpunt van Reuven Niemeijer, die profiteerde van een enorme fout van Jason Bourdouxhe. FC Volendam verzuimde te winnen van FC Dordrecht: 0-0.

###

"
690;574563;Jong FC Utrecht;Jong Ajax;JUT;JAJ;1;2;2021-01-18Z;2020-21 Keuken Kampioen Divisie;Jong Ajax na zege voorbij aan Jong Utrecht;"Jong Ajax is Jong FC Utrecht gepasseerd in de Keuken Kampioen Divisie. De Amsterdammers van coach Mitchell van der Gaag wonnen met 2-1 in Utrecht en zijn daarmee met 26 punten geklommen naar de elfde plek op de ranglijst. Dat is een plaats hoger dan de Utrechters van Ab Plugboer die 25 punten hebben.

 Jong Ajax kwam al in 2e minuut op voorsprong via Brian Brobbey. De aanvaller, die ook al meerdere wedstrijden in het eerste van de Amsterdammers speelde dit seizoen en op de weg terug is van een blessure, nam de bal op randje buitenspel aan en schoot die langs doelman Thijmen Nijhuis. De spits werd na iets meer dan een half uur naar de kant gehaald. Vlak voor rust kwamen de bezoekers op 2-0 door een eigen doelpunt van Christopher Mamengi na een voorzet van Victor Jensen.

 In blessuretijd maakte Jong Utrecht via Tim Pieters nog de 1-2, maar de eerste zege van de Amsterdammers bij Jong Utrecht kwam niet meer in gevaar.

###

"
691;574565;Jong PSV;NAC Breda;JPS;NAC;1;1;2021-01-18Z;2020-21 Keuken Kampioen Divisie;Opportunistisch NAC morst punten bij Jong PSV;"NAC Breda heeft opnieuw twee belangrijke punten laten liggen in de strijd om promotie. Bij Jong PSV kwam de ploeg van Maurice Steyn zonder de geblesseerde spelbepaler Thom Haye niet verder dan 1-1. Vorige week speelde NAC al gelijk tegen Roda JC.

 Eerder dit seizoen had NAC thuis met veel moeite gewonnen van Jong PSV (2-1) en ook in Eindhoven bleek de ploeg van Peter Uneken een taaie tegenstander. Mathias Kjølø schoot de thuisploeg zelfs op voorsprong: 1-0. De Noor benutte de rebound nadat Jeremy Antonisse de paal had geraakt met een afstandsschot.

 Steyn grijpt in

 NAC was de kluts even kwijt na de tegengoal, tot trainer Steyn rigoreus ingreep. Rechtsback Robin Schouten werd na een half uur geslachtofferd, zijn vervanger was spits Mario Bilate.

 De bezoekers gooiden het met Bilate en Sydney van Hooijdonk over een hele andere boeg. Het zette een uur lang druk op de defensie van Jong PSV door direct de spitsen en de kopsterke middenvelder Lex Immers te zoeken.

 Het leverde voldoende kansen op, maar slechts één treffer. Van Hooijdonk schatte een bal over de defensie het beste in en werkte met wat hulp van de PSV-defensie de bal over de lijn. Ook de 1-2 hing in de lucht, maar onder meer Immers (schot op de paal) en Feyenoord-huurling Ramon Hendriks verzuimden te scoren.

 NAC komt door het gelijkspel op 37 punten na 20 duels en heeft 10 punten achterstand op een plek die recht geeft op rechtstreekse promotie.

###

"
692;591032;Barcelona;Athletic Club;BAR;ATH;2;3;2021-01-17Z;2020-21 Spanish Supercopa, Finale;Koeman grijpt naast eerste titel met Barcelona;"Ronald Koeman moet nog wachten op zijn eerste prijs als trainer van FC Barcelona. De voormalig bondscoach van het Nederlands elftal was zondag met zijn club heel dichtbij winst van de Spaanse Supercup, maar in de finale tegen Athletic uit Bilbao gaven de Catalanen in de laatste minuut van de reguliere speeltijd een voorsprong weg: 2-2. Athletic sloeg daarna in de eerste helft van de verlenging toe en won met 3-2. De Argentijn Lionel Messi van FC Barcelona kreeg kort voor tijd een rode kaart voor slaan.

 Antoine Griezmann leek Barcelona naar de winst te helpen. De Franse aanvaller opende in de 40e minuut uit een rebound de score. Oscar De Marcos maakte nog voor rust, na een fout van Jordi Alba, gelijk. Griezmann bracht Barcelona in de 77e minuut voor de tweede keer op voorsprong en Koeman vierde die treffer aan de kant met gebalde vuist en een ferme schreeuw.

 Rood Messi

 Het bleek toch niet genoeg. In de slotminuut zorgde Asier Villalibre voor de gelijkmaker en aanvaller Iñaki Williams schoot in de beginfase van de eerste helft van de verlenging fraai de 3-2 voor Athletic binnen. Barcelona kwam die tegenslag niet meer te boven en raakte tegen het einde een gefrustreerde Messi met rood kwijt. Hij deelde met zijn rechtervuist een vlugge en harde stoot uit op het hoofd van zijn tegenstander toen hij na een inspeelpass aan wilde sluiten richting het zestienmetergebied en daarbij voor de voeten werd gelopen.

 Messi kreeg als speler van FC Barcelona nog nooit een rode kaart. Als international van Argentinië werd hij wel al twee keer van het veld gestuurd.

 In de halve finale van de Spaanse Supercup tegen Real Sociedad ontbrak Messi woensdag nadat hij in de competitiewedstrijd tegen Granada en lichte blessure had opgelopen. Barcelona won na strafschoppen. Koeman liet de keuze om tegen Athletic wel of niet te starten aan de speler zelf en Messi was vanaf het begin van de partij.

 Frenkie de Jong speelde de hele wedstrijd voor Barcelona, Sergiño Dest werd in de rust gewisseld door Koeman.

###

"
693;576690;Eintracht Frankfurt;Schalke 04;SGE;S04;3;1;2021-01-17Z;2020-21 German Bundesliga;Schalke verliest van Frankfurt en rekent op komst Huntelaar;"Schalke 04 heeft de eerste overwinning in de Bundesliga van vorig week geen vervolg kunnen geven. Bij Eintracht Frankfurt verloor de ploeg uit Gelsenkirchen voor de elfde keer dit seizoen. Het werd 3-1 voor de thuisploeg.

 De ploeg uit Gelsenkirchen staat onderaan in de Bundesliga met 7 punten, FSV Mainz kwam door het gelijkspel tegen Borussia Dortmund van zaterdag ook op 7 punten en heeft een beter doelsaldo.

 Schalke had een week eerder met 4-0 gewonnen van Hoffenheim en had zo een negatief record van 31 wedstrijden op rij zonder zege ternauwernood voorkomen. De jonge spits Matthew Hoppe was toen met drie treffers de grote man. Hoppe was een week later opnieuw trefzeker. Een minuut na de openingstreffer van André Silva maakt de Amerikaan gelijk.

 Frankfurt trok de wedstrijd alsnog naar zich toe. Luka Jovic zette zijn ploeg in de 72e minuut op 2-1 en bepaalde in blessuretijd op aangeven van landgenoot Filip Kostic de eindstand met zijn tweede treffer. Frankfurt verkocht Jovic in 2019 aan Real Madrid, maar huurde de Servische spits deze week voor de rest van het seizoen als vervanger van de vertrokken Bas Dost.

 Schalke rekent op de komst van Huntelaar

 ""Natuurlijk is hij nu een optie voor ons"", zei trainer Christian Gross na de wedstrijd.""Concreet heb ik niets te melden. Maar hij wil graag, het gaat nog om details.""

 Huntelaar zag Ajax zondag vanaf een verder lege tribune in de Johan Cruijff ArenA winnen van Feyenoord (1-0). Hij heeft donderdag tijdens zijn succesvolle invalbeurt tegen FC Twente een kuitblessure opgelopen. Huntelaar scoorde in de 90e en 91e minuut in Enschede (1-3). Het lijkt er steeds meer op dat het zijn laatste treffers voor Ajax zijn.

 Ajax-trainer Erik ten Hag weet bij welke club Huntelaar zijn loopbaan komende zomer wil beëindigen. ""Zoals je weet praat ik nog wel eens met hem"", zei hij na de zege op Feyenoord. ""Maar als we nieuws hebben, dan brengen we dat naar buiten. Zo doen we dat altijd.""

 Huntelaar gaf donderdag aan dat hij voor een lastig keuze stond, nu zijn oude club Schalke 04 hem nodig denkt te hebben om degradatie te ontlopen. ""Het is alsof ik moet kiezen tussen mijn kinderen"", zei hij. ""Schalke 04 heeft mij misschien harder nodig, bij Ajax is alles stabieler.""

 Tussen de regels door liet Huntelaar na zijn twee treffers tegen FC Twente een beetje doorschemeren dat hij wel iets voelde om Schalke te gaan helpen. Trainer Ten Hag kondigde in Enschede aan om met zo veel mogelijk argumenten te komen om de spits in Amsterdam te houden. Hij wilde na het duel tegen Feyenoord niet zeggen of hij Huntelaar heeft kunnen overtuigen. Huntelaar maakte vorige maand bekend dat hij komende zomer na 19 jaar stopt met profvoetbal.

###

"
694;576689;Bayern München;SC Freiburg;MUN;SCF;2;1;2021-01-17Z;2020-21 German Bundesliga;Bayern München loopt uit door zege op Freiburg;"Bayern München heeft optimaal geprofiteerd van puntenverlies van de concurrentie in de Bundesliga. De Duitse landskampioen won met 2-1 van SC Freiburg en heeft met 36 punten nu 4 punten voorsprong op RB Leipzig dat zaterdag gelijkspeelde tegen Wolfsburg.

 Record Lewandowski

 Robert Lewandowski opende al vroeg de score voor Bayern. Met zijn 21e doelpunt verbeterde de Poolse spits het record van legende Gerd Müller met de meeste treffers in de eerste competitiehelft.

 Invaller Nils Petersen zorgde met zijn eerste balcontact in de 62e minuut voor de gelijkmaker. Bayern verhoogde de druk daarna en Thomas Müller maakte op aangeven van Leroy Sané de 2-1. Petersen schoot namens Freiburg nog op de onderkant van de lat.

 Bij Bayern ontbrak Joshua Zirkzee in de selectie. Guus Til bleef bij Freiburg de hele wedstrijd op de bank.

 Bayern herstelde zich met de overwinning ook van twee nederlagen op rij. In de vorige speelronde werd met 3-2 verloren van Borussia Mönchengladbach en afgelopen woensdag werd de ploeg van coach Hansi Flick verrassend uitgeschakeld in de Duitse beker door Holstein Kiel. De bekerhouder verloor na een late gelijkmaker van Kiel in de strafschoppenserie.

 Concurrentie verspeelt punten 

 Concurrenten RB Leipzig en Borussia Dortmund hadden beide zaterdag al genoegen moeten nemen met een punt. Leipzig bleef op 2-2 steken bij Wolfsburg, waar Wout Weghorst nog scoorde. Dortmund kwam niet verder dan 1-1 tegen FSV Mainz. Bayer Leverkusen van coach Peter Bosz ging vrijdag onderuit tegen Union Berlin. Leverkusen en Dortmund hebben 7 punten achterstand op Bayern.

###

"
695;574578;N.E.C.;SC Cambuur Leeuwarden;N.E.C.;CAM;0;0;2021-01-17Z;2020-21 Keuken Kampioen Divisie;SC Cambuur morst weer punten, maar blijft aan kop;"In een oersaai duel met N.E.C. is SC Cambuur erin geslaagd om de leiding in de Keuken Kampioen Divisie over te nemen van Almere City FC. De ploeg van Henk de Jong speelde met 0-0 gelijk en is daardoor op doelsaldo weer koploper.

 Over de eerste helft tussen N.E.C. en SC Cambuur zal niet zo snel een boek worden geschreven. Het enige noemenswaardige aspect aan de eerste helft van de Nijmegenaren was een schot van Javier Vet, wat recht in de handen van Sonny Stevens belandde. SC Cambuur zag in de eerste helft Giovanni Korte uitvallen. Jarchinio Antonia was zijn vervanger.

 Mühren nu niet trefzeker

 De grootste mogelijkheden voor de Leeuwarders waren allemaal voor Robert Mühren. Een keer ging een voorzet van Antonia te snel aan hem voorbij, een ander maal vond hij de paal op weg naar een treffer in De Goffert. Bijna een jaar geleden maakte Mühren nog een van de mooiste doelpunten uit zijn carrière op het Nijmeegse gras. Aan de zijkant van het strafschopgebied schoot hij de bal verticaal in de winkelhaak.

 N.E.C. won de afgelopen zes wedstrijden niet tegen de ploeg uit Leeuwarden en met een gegroepeerde defensie werd getracht daar verandering in te brengen. Gaandeweg de wedstrijd bleek het strijdplan van Rogier Meijer vooral bedoeld om geen tegentreffer te krijgen. In aanvallend opzicht was er weinig te genieten voor de Nijmegenaren. Cambuur-flankspeler Issa Kallon bracht in de tweede helft het grootste wapenfeit, maar ook zijn inzet belandde via de paal naast het doel van N.E.C.

###

"
696;574580;TOP Oss;Telstar;TOP;TEL;1;4;2021-01-16Z;2020-21 Keuken Kampioen Divisie;Hattrick Plet leidt Telstar swingend langs TOP Oss;"Telstar heeft de uitwedstrijd tegen TOP Oss eenvoudig gewonnen. Mede dankzij drie doelpunten van Glynor Plet werd het 1-4 voor de ploeg uit Velsen.

 De 33-jarige Plet, die zijn doelpuntentotaal op twaalf bracht, nam de 0-2, 0-3 en 0-4 voor zijn rekening. Shayne Pattynama had Telstar aan de leiding gebracht. Mart Remans deed in de 89e minuut nog wat terug namens TOP Oss.

 Voor Telstar was het de negende zege van het seizoen. De ploeg van trainer Andries Jonker blijft achtste, TOP Oss is de nummer 12. Telstar verkleinde het gat met nummer 7 FC Volendam, dat vrijdag met 0-0 gelijkspeelde tegen FC Dordrecht, tot 3 punten.

###

"
698;576684;1. FC Union Berlin;Bayer Leverkusen;FCU;B04;1;0;2021-01-15Z;2020-21 German Bundesliga;Union Berlin deelt dreun uit aan Leverkusen;"Bayer Leverkusen heeft in de Bundesliga verloren bij Union Berlin. De formatie van coach Peter Bosz ging in de hoofdstad met 1-0 onderuit. Het doelpunt viel in de 88e minuut. Christopher Lenz scoorde op aangeven van Christopher Trimmel. Leverkusen blijft vooralsnog derde, Union Berlin is met 1 punt minder de nummer 4.

 Daley Sinkgraven was basisspeler bij Leverkusen. Timothy Fosu-Mensah, onlangs overgenomen van Manchester United, was nog niet beschikbaar. De verdediger komt over uit Engeland en moet daarom eerst in quarantaine. Sheraldo Becker viel al na 24 minuten uit bij Union Berlin. Volgens de eerste berichten heeft de oud-speler van ADO Den Haag een spierblessure opgelopen.

 Leverkusen heeft nu 4 punten achterstand op Bayern München. De koploper kan verder uitlopen als zondag niet wordt verloren van Freiburg.

###

"
699;574595;FC Dordrecht;Jong PSV;DOR;JPS;2;3;2021-01-11Z;2020-21 Keuken Kampioen Divisie;Jong PSV wint op bezoek bij hekkensluiter Dordrecht;"Jong PSV heeft het uitduel met FC Dordrecht met 3-2 gewonnen. Dordt moest het stellen zonder Arsenio Valpoort. Hij vertrok vorige week naar Ermis Aradippou op Cyprus.

 Vlak voor rust kreeg de thuisploeg voor de zoveelste keer dit seizoen een doelpunt tegen. Julius Bliek werkte de bal ongelukkig in eigen doel. Na de rust kwam de ploeg van Jan Zoutman snel op een gelijke stand door Gianni Dos Santos.

 Door de Noor Mathias Kjølø en een schitterende vrije trap van Nigel Thomas liepen de Eindhovenaren vervolgens weer uit. Kevin Jansen deed voor de thuisploeg vlak voor tijd nog wat terug door de 3-2 binnen te koppen. Het slotoffensief van Dordt leverde niets op waardoor het voor de vierde keer op rij verloor.

###

"
700;574582;FC Den Bosch;Jong AZ;DBO;JAZ;1;2;2021-01-11Z;2020-21 Keuken Kampioen Divisie;Jong AZ wint op bezoek bij concurrent Den Bosch;"Jong AZ heeft maandagavond in de Keuken Kampioen Divisie gewonnen van FC Den Bosch. In Brabant werd het 1-2 voor de bezoekers. Onder aan de ranglijst namen de talenten uit Alkmaar daardoor iets meer afstand van Den Bosch, dat nu laatste staat.

 Halverwege was het 1-1 in De Vliert. Paco van Moorsel zette de thuisclub al vroeg op voorsprong met een heerlijke volley. Na ruim een half uur maakte de Noor Håkon Evjen gelijk.

 In de tweede helft zette Jelle Duin de Alkmaarders op voorsprong. Jong AZ gaf de zege niet meer uit handen.

###

"
702;576674;RB Leipzig;Borussia Dortmund;RBL;DOR;1;3;2021-01-09Z;2020-21 German Bundesliga;Fenomeen Haaland houdt RB Leipzig van koppositie;"RB Leipzig heeft verzuimd de koppositie in de Bundesliga over te nemen van Bayern München. De ploeg van coach Julian Nagelsmann ging in eigen huis met 3-1 hard onderuit tegen Borussia Dortmund.

 Leipzig blijft door de nederlaag op 31 punten staan, 2 minder dan Bayern dat vrijdag met 3-2 werd verslagen door Borussia Mönchengladbach. Dortmund staat vierde met 28 punten.

 Bij Leipzig ontbrak Justin Kluivert nog altijd vanwege een kuitblessure. Bij Dortmund keerde goalgetter Erling Haaland vorige week terug. Coach Edin Terzic moest na 30 minuten wel de Belg Axel Witsel naar de kant halen. De middenvelder ging door zijn enkel en werd vervangen door Emre Can.

 De thuisploeg was iets sterker in de eerste helft maar echt grote kansen waren er niet. Dortmund startte feller na de rust en dat betaalde zich 10 minuten later uit. Jadon Sancho rondde een aanval af na een combinatie tussen Haaland en Marco Reus.

 Haaland kreeg daarna nog enkele goede kansen en moest toezien hoe doelman Péter Gulácsi een schot van de Noor tegen de lat tikte. Haaland kopte in de 71e minuut alsnog de tweede goal binnen na opnieuw een goede aanval van Borussia. Met een intikker maakte de Noor er zelfs nog 3-0 van. Zijn landgenoot Alexander Sørloth bepaalde de eindstand op 1-3.

###

"
703;574592;Jong Ajax;Helmond Sport;JAJ;HEL;2;2;2021-01-09Z;2020-21 Keuken Kampioen Divisie;Jong Ajax en Helmond Sport spelen gelijk na doelpuntrijke eerste helft;"Het duel in de Keuken Kampioen Divisie tussen Jong Ajax en Helmond Sport heeft geen winnaar opgeleverd. Beide ploegen hielden elkaar op een gelijkspel (2-2) op sportcomplex De Toekomst in Amsterdam. Alle doelpunten vielen voor rust.

 Helmond Sport staat nu op de elfde plaats van de Keuken Kampioen Divisie. Jong Ajax bezet voorlopig de veertiende positie van de ranglijst. De beloften staan nu op acht duels zonder zege op rij.

 Jaymillio Pinas opende op gekke wijze de score voor Jong Ajax door via zijn eigen standbeen een doelpunt te maken. Hij bereidde ook de 2-2 van Victor Jensen voor. Voor Helmond Sport scoorden Alec Van Hoorenbeeck en Karim Loukili.

 Rentree Timber 
Jurriën Timber had een basisplaats bij Jong Ajax. Hij kwam voor het eerst in actie sinds de thuiswedstrijd van het eerste elftal van vorige maand tegen Atalanta in de Champions League, toen hij uitviel met een ontstoken alvleesklier. Timber bleef in de rust achter in de kleedkamer.

###

"
704;576678;Borussia Mönchengladbach;Bayern München;BMG;MUN;3;2;2021-01-08Z;2020-21 German Bundesliga;Bayern lijdt bij Gladbach eerste nederlaag sinds september;"Bayern München heeft in de Bundesliga een zeldzame nederlaag geleden. Op eigen veld versloeg Borussia Mönchengladbach de koploper en titelverdediger, 3-2. Voor het elftal van coach 'Hansi' Flick was het de tweede nederlaag van het seizoen in de Bundesliga.

 Robert Lewandowski opende de score voor Bayern, met zijn 20e treffer in de Bundesliga dit seizoen. De Pool deed dat uit een strafschop. Leon Goretzka zorgde kort later de 0-2. Halverwege echter was het alweer gelijk. Jonas Hofmann scoorde twee keer voor de thuisclub.

 Na de hervatting zette Florian Neuhaus Borussia Mönchengladbach op voorsprong.

 Lewandowski heeft nu 182 doelpunten in de competitie voor Bayern gemaakt. Alleen Jupp Heynckes (195 voor Borussia Mönchengladbach) en Gerd Müller (365 voor Bayern) scoorden vaker voor hun club in Duitsland.

 Joshua Zirkzee ontbrak in de selectie van Bayern.

###

"
705;574599;De Graafschap;Telstar;GRA;TEL;2;0;2021-01-08Z;2020-21 Keuken Kampioen Divisie;De Graafschap te sterk voor Telstar, fraaie comeback N.E.C. tegen Excelsior;"De Graafschap heeft in eigen huis afgerekend met Telstar. De Superboeren waren met 2-0 te sterk voor de club van trainer Andries Jonker.

 In de eerste helft was het Joey Konings die zijn eerste maakte voor De Graafschap: 1-0. Uit een voorzet van Julian Lelieveld prikte Konings via de binnenkant van de paal binnen. Konings gaf even later ook de assist voor de tweede van de thuisploeg. Ralf Seuntjens plaatst de bal fraai in de verre hoek voor de 2-0.

 In de tweede helft kwam de zege nauwelijks meer in het nauw voor De Graafschap. De Superboeren blijven daarmee op de derde plek. Telstar behoudt plaats acht.

 N.E.C. vecht zich terug tegen Excelsior

 Excelsior kwam na een kwartier op 0-1 in De Goffert. N.E.C.-doelman Norbert Alblas zag er niet best uit bij de kopbal van doelpuntenmaker Joël Zwarts. Nauwelijks twee minuten later zorgde Mitchell van Rooijen met een heerlijke streep voor de tweede voor de Rotterdammers. Van Rooijen kreeg de bal voor zijn voeten uit een hoekschop en joeg 'm in de verre hoek.

 Vijf minuten na rust schoot aanvaller Jonathan Okita de aansluitingstreffer namens N.E.C. tegen de touwen: 1-2. De Nijmegenaren kregen het geloof terug en draaiden de wedstrijd volledig om nadat Excelsior met tien man kwam te staan. Brandon Ormonde-Ottewill kreeg rood na een harde charge.

 Uit de daaruit volgende vrije trap viel namelijk de gelijkmaker. En vijf minuten voor tijd benutte Jordy Bruijn ook nog een strafschop voor de 3-2.

 MVV verliest thuis van Jong FC Utrecht

 MVV heeft in Maastricht verloren van Jong FC Utrecht: 0-2. Uit de rebound was het Odysseus Velanas met een vroege goal voor de bezoekers. De aanvaller scoorde met een intikker na miscommunicatie achterin bij de ploeg van Darije Kalezic.

 Jeredy Hilterman maakte na een uur de tweede voor Jong FC Utrecht en daarmee zijn elfde van het seizoen. De topscorer van de Domstedelingen profiteerde optimaal van nieuw geklungel achterin bij MVV.

###

"
706;574605;Jong PSV;Go Ahead Eagles;JPS;GAE;2;3;2021-01-05Z;2020-21 Keuken Kampioen Divisie;Go Ahead wint met uitgedunde selectie van Jong PSV;"Go Ahead Eagles heeft in de Keuken Kampioen Divisie met een uitgedunde selectie gewonnen van Jong PSV. De club uit Deventer zegevierde in Eindhoven met 2-3.

 Door coronaperikelen moest coach Kees van Wonderen liefst tien spelers thuis laten. De Eagles wisten met een jeugdige selectie niettemin 3 punten te pakken.

 Bij de rust leidden de bezoekers met 2-0 dankzij treffers van Bradly van Hoeven en Antoine Rabillard. Na de rust kwam Erkan Eyibil tot scoren namens de Eagles. Kristofer Kristinsson (1-3) en Nigel Thomas (2-3) brachten de treffers van de thuisclub op hun naam.

 De debuterende doelman Mitchel Michaelis moest in de 81ste minuut uitvallen bij de Eagles. Shawn Veldhuis (19) was zijn ook al debuterende vervanger.

 Go Ahead staat nu op de zevende plek, Jong PSV is de huidge nummer 16 van de eerste divisie.

###

"
707;574607;TOP Oss;Jong Ajax;TOP;JAJ;1;0;2021-01-05Z;2020-21 Keuken Kampioen Divisie;Jong Ajax lijdt nipte nederlaag op bezoek bij TOP Oss;"TOP Oss heeft in de Keuken Kampioen Divisie op eigen veld Jong Ajax verslagen. Het duel tussen de twee middenmoters eindigde in 1-0.

 Jan Lammers maakte in de 9de minuut het doelpunt. Voor de thuisclub was het de vijfde opeenvolgende competitiezege. TOP Oss heeft als nummer 11 nu 3 punten meer dan nummer 12 Jong Ajax.

 Eerder op de avond won het gehavende Go Ahead Eagles met 3-2 bij Jong PSV. De club uit Deventer trad in Eindhoven met een jonge selectie aan, omdat liefst tien spelers door coronaperikelen thuis moesten blijven.

###

"
708;574603;Jong FC Utrecht;FC Den Bosch;JUT;DBO;3;1;2021-01-04Z;2020-21 Keuken Kampioen Divisie;Eerste goal Ruben Kluivert helpt Jong FC Utrecht langs Den Bosch;"Jong FC Utrecht heeft FC Den Bosch getrakteerd op de elfde nederlaag van het seizoen. De ploeg van Ab Plugboer won in eigen huis met 3-1. Bij de beloften kwamen Oussama Alou, Hicham Acheffay en Ruben Kluivert, de zoon van oud-international Patrick Kluivert, tot scoren. Voor Ruben was dit zijn allereerste doelpunt in het betaald voetbal. Paco van Moorsel scoorde namens Den Bosch.

 Jong FC Utrecht klimt door de zege naar de dertiende plaats in de Keuken Kampioen Divisie. FC Den Bosch blijft op de voorlaatste plaats, met evenveel punten als hekkensluiter FC Dordrecht en een iets minder slecht doelsaldo. De ploeg van coach Erik van der Ven won dit seizoen op 22 september voor de tweede en tot dusver laatste keer in de competitie (2-0 tegen MVV).

###

"
709;574609;Jong AZ;Roda JC Kerkrade;JAZ;RJC;0;1;2021-01-04Z;2020-21 Keuken Kampioen Divisie;Roda JC wint nipt van superjong AZ;"Roda JC heeft de tweede uitzege van het seizoen geboekt. Na de openingswedstrijd tegen Jong Ajax (0-4), op 30 augustus, wonnen de Limburgers nu met 1-0 van Jong AZ. De Duitser Patrick Pflücke was in Wijdewormer de matchwinner. Hij passeerde na een klein uurtje de debuterende Sem Westerveld (18). Inderdaad de zoon van... Sander.

 Roda begon zonder Jurgen Streppel aan de klus in Noord-Holland. De trainer moest in quarantaine vanwege een besmetting in zijn omgeving. Ook zijn carpoolmaatjes Remond Strijbosch (assistent) en Rein van Duijnhoven (keeperstrainer) mochten uiteraard hun huis niet uit. Specialistentrainer en voormalig Bundesliga-held Roel Brouwers nam de honneurs waar.

 Brouwers schreeuwde zijn longen uit zijn lijf tijdens het slotoffensief van Jong AZ. Met succes, want Roda trok de zege over de streep. Pflücke was dan de matchwinner, de man-of-the-match bij Roda was de sneltrein aan de rechterkant, Thijmen Goppel. Vrijwel elke Roda-aanval begon bij de oud-speler van ADO Den Haag. Het was dan ook geen toeval dat juist Goppel de assist gaf bij de 0-1. Al verklapte Goppel dat 't eigenlijk een slecht schot was in plaats van een gevoelige voorzet.

 De eerste kans van de wedstrijd was wel voor Jong AZ. De Tijmen - zonder h - in Alkmaarse dienst, Wildeboer, stuitte op Roda-doelman Jan Hoekstra. Tien minuten later kreeg het basisdebuut van Wildeboer een zwart randje toen hij met tranen in zijn ogen het veld moest verlaten met een bovenbeenblessure.

 Op slag van rust probeerde Erik Falkenburg nog aan te haken bij een trend in de Keuken Kampioen Divisie. Namelijk van heel ver proberen te scoren. Waar Seuntjens op de valreep het doelpunt van 2020 maakte en Kevin Jansen namens Dordrecht 2021 fantastisch opende, stuitte routinier Falkenburg op de uitstekende debutant Westerveld.

###

"
710;574612;FC Volendam;MVV Maastricht;VOL;MVV;0;1;2021-01-03Z;2020-21 Keuken Kampioen Divisie;Dure nederlaag Volendam door prachtige goal Schroijen;"Als MVV wint, is Joeri Schroijen daar eigenlijk altijd bij betrokken. Zo ook op bezoek bij FC Volendam, dat door een weergaloos doelpunt van Schroijen tegen een hele dure nederlaag aanliep.

 In de 12e minuut kreeg Schroijen de bal op randje zestien. De uitblinker van MVV aarzelde niet en haalde met zijn chocoladebeen prachtig uit: 0-1.

 FC Volendam probeerde vervolgens wel, maar kreeg weinig écht grote kansen. In de 74e minuut had Samuele Mulattieri dan toch de gelijkmaker op zijn schoen, maar Mulattieri vergat dat hij een linkervoet had. Met zijn buitenkant rechts verprutste de spits de kans voor de Wijdbroeken.

 Tien minuten later kreeg de jonge Italiaan nog een dot van een kans, maar het moment was exemplarisch voor de wedstrijd van Volendam. Mulattieri werd puntgaaf bediend, maar faalde hopeloos van dichtbij.

 FC Volendam blijft nu de nummer zes van de ranglijst en profiteert dus niet van de nederlaag van N.E.C. tegen Telstar. MVV blijft ondanks de zege zeventiende in de Keuken Kampioen Divisie.

###

"
711;576668;Bayern München;FSV Mainz 05;MUN;M05;5;2;2021-01-03Z;2020-21 German Bundesliga;IJzersterke comeback brengt Bayern terug aan kop;"Bayern München is een afgang tegen degradatiekandidaat FSV Mainz bespaard gebleven. De landskampioen keek in het eigen stadion bij de rust tegen een pijnlijke achterstand aan (0-2). Na de pauze kwam het toch nog goed met de koploper in de Bundesliga: 5-2.

 Met Jean-Paul Boëtius en Jeremiah St. Juste als basisspelers gaf Mainz in de eerste helft Bayern opvallend goed partij. Dankzij treffers van Jonathan Burkardt en Alexander Hack nam de nummer 17 van de ranglijst een verrassende voorsprong: 0-2.

 Met Niklas Süle en Leon Goretzka voor Benjamin Pavard en Jérôme Boateng kwam Bayern in de tweede helft alsnog goed op gang. Dankzij treffers van Joshua Kimmich, Leroy Sané, Süle en topscorer Robert Lewandowski (twee) behaalde thuisclub toch nog een royale zege. Lewandowski bracht zijn competitietotaal dit seizoen op negentien doelpunten.

 Op de ranglijst heeft Bayern nog altijd 2 punten meer dan RB Leipzig, dat zaterdag met 1-0 won bij Stuttgart. Leverkusen zag door een nederlaag bij Eintracht Frankfurt (2-1) de achterstand op de lijstaanvoerder oplopen tot 5 punten.

###

"
712;574614;Telstar;N.E.C.;TEL;N.E.C.;5;2;2021-01-03Z;2020-21 Keuken Kampioen Divisie;Blunderende Alblas leidt pijnlijke nederlaag N.E.C. in bij Telstar;"Telstar is het nieuwe jaar begonnen met een klinkende overwinning. In Velsen-Zuid werd met 5-2 afgerekend met N.E.C. Vooral de doelman van de Nijmegenaren, Norbert Alblas, mag zich de nederlaag aanrekenen.

 Na tien minuten kwam Telstar op voorsprong via Gyliano van Velzen. De aanvaller kreeg de bal zo in de voeten geschoven van Alblas. Van Velzen profiteerde optimaal van de ketser: 1-0. Vijf minuten voor het rustsignaal ging Alblas wederom in de fout. Daniel Adshead produceerde een rollertje van afstand, maar Alblas liet de houdbare bal los. Wederom was het Van Velzen die profiteerde.

 Een paar minuten later werd het zelfs nog voor rust 3-0. Een voorzet van Yael Lieshout werd keurig binnen geknikt door Glynor Plet. Bij deze treffer trof Alblas geen blaam.

 Terell Ondaan redde in de tweede helft de eer voor N.E.C. met een fraaie treffer. Tot een comeback leidde de goal van Ondaan niet bepaald. Via doelpunten van invaller Sebastian Soto en wederom Plet werd het nog 5-1 voor Telstar. Maar dat was nog niet de einstand bij dit doelpuntenspektakel.

 Elayis Tavsan gaf het duel het slot dat het verdiende. Tavsan krulde namens N.E.C. de bal in de bovenhoek voor de 5-2. Dankzij de driepunter klimt Telstar van de negende naar de zevende plaats en komt het op drie punten van N.E.C.

###

"
713;576671;Borussia Dortmund;VfL Wolfsburg;DOR;WOB;2;0;2021-01-03Z;2020-21 German Bundesliga;Dortmund verdringt Wolfsburg van vierde plaats;"Borussia Dortmund heeft in de Bundesliga met 2-0 gewonnen van VfL Wolfsburg. De Zwitserse verdediger Manuel Akanji maakte in het eigen stadion na ruim een uur het openingsdoelpunt. De Brit Jadon Sancho besliste het duel in de extra tijd. Aanvaller Wout Weghorst, dit seizoen al goed voor negen treffers in de Bundesliga, kon als basisspeler een nederlaag voor de bezoekers niet voorkomen.

 De Noorse topschutter Erling Haaland maakte zijn rentree bij Dortmund. Hij ontbrak de laatste weken voor de winterstop vanwege een spierblessure. De 20-jarige spits werkte in Qatar aan zijn herstel. Haaland kon tegen Wolfsburg nog niet tot scoren komen. Nadat hij in de slotfase een gele kaart had gekregen, werd hij gewisseld.

 Dortmund staat op de vierde plek, met 6 punten minder dan de huidige koploper RB Leipzig. Bayern München begint om 18.00 aan de thuiswedstrijd tegen FSV Mainz. Met een overwinning neemt de titelhouder weer 2 punten afstand van Leipzig. Wolfsburg staat op de zesde plek.

###

"
714;574616;FC Eindhoven;SC Cambuur Leeuwarden;EIN;CAM;2;5;2021-01-03Z;2020-21 Keuken Kampioen Divisie;Cambuur in krankzinnig duel eenvoudig langs FC Eindhoven;"SC Cambuur heeft zondag in een krankzinnig duel moeiteloos afgerekend met FC Eindhoven: 2-5. In de eerste helft vielen er maar liefst zes doelpunten en moest Eindhoven met tien man verder.

 Cambuur beleefde in Eindhoven een droomstart en opende al na vier minuten de score via Robert Mühren. Dat was het startsignaal van een gedenkwaardig duel in de Keuken Kampioen Divisie. De 31-jarige spits was even later het eindstation van een fraaie aanval, waarna Issa Kallon de marge verder vergrootte. De jarige Kallon zette al struikelend doelman Ruud Swinkels op het verkeerde been en tikte de bal in de korte hoek binnen.

 Issa Kallon scoort op uiterst curieuze wijze voor SC Cambuur tegen FC Eindhoven.

 Nog meer doelpunten 
Zo stond Cambuur na iets meer dan twintig minuten spelen al op een riante voorsprong. Namens FC Eindhoven leek Joey Sleegers even later nog de spanning terug te brengen, maar zijn treffer was er slechts een voor de statistieken. Cambuur voerde via Calvin Mac-Intosch en Mühren, die vanaf de stip scoorde, de doelpuntenproductie verder op. Mühren is dankzij zijn hattrick de nieuwe topscorer van de competitie met achttien treffers, één doelpunt meer dan Excelsior-spits Elías Már Ómarsson.

 De ploeg van Ernie Brandts moest vijf minuten voor de rake strafschop van Mühren verder met tien spelers, nadat verdediger Mawouna Amevor met rood van het veld was gestuurd. Het tiental van Eindhoven wist in de tweede helft wel de schade beperkt te houden. Geheel tegen de verhoudingen in tekende invaller Pieter Bogaers zelfs voor een eretreffer.

 Alleen aan kop 
In het restant van de wedstrijd werd er door beide ploegen niet meer gescoord. Alhoewel invaller Michael Breij een kwartier voor tijd nog gevaarlijk was namens Cambuur. Dit keer kwam Swinkels echter met de schrik vrij.

 Dankzij de doelpuntrijke zege op Eindhoven gaat Cambuur na vandaag weer alleen aan kop in de competitie. De voorsprong op nummer twee Almere City, dat zaterdag de tweede periodetitel pakte, bedraagt drie punten.

###

"
715;574618;Excelsior;NAC Breda;EXC;NAC;0;3;2021-01-03Z;2020-21 Keuken Kampioen Divisie;Lewis Fiorini helpt NAC langs Excelsior;"NAC Breda heeft zichzelf een goede dienst bewezen door in het Van Donge & De Roo Stadion Excelsior met 0-3 te verslaan. Daardoor klimt de Bredase ploeg naar de derde plek van de ranglijst. Lewis Fiorini werd met een doelpunt en assist de matchwinner.

 Na 17 minuten kwam NAC Breda op voorsprong. Uit een pass van Nick Venema kon Manchester City-huurling Lewis Fiorini aanleggen vanaf een meter of 25. Zijn schot werd door Hervé Matthys enorm van richting veranderd en bleek daardoor te moeilijk om te pareren voor Excelsior-doelman Alessandro Damen: 0-1. De Bredanaars hadden vervolgens het meeste balbezit, maar echte kansen creëerden ze daarmee niet.

 Op slag van rust verdubbelde Kaj de Rooij de Bredase voorsprong. Ditmaal was Fiorini belangrijk in zijn rol als aangever. Een puntgave voorzet vanaf de linkerkant zette De Rooij vrij voor Damen, die kansloos was toen de rechtsbuiten de bal in een keer uit de lucht schoot: 0-2.

 Tot dusverre produceerde de 18-jarige Brit in zijn elf eerdere wedstrijden voor NAC precies een goal en een assist, een aantal wat hij in Kralingen dus verdubbelde. In de tweede helft golfde de wedstrijd een beetje op en neer zonder dat een van beide ploegen echt gigantische kansen wist af te dwingen.

 Het was vervolgens Mario Bilate die ook een verdubbeling bewerkstelligde. De geboren Moskoviet zorgde voor de 0-3 eindstand met zijn tweede doelpunt in Bredase dienst, een verdubbeling van zijn seizoenstotaal.

###

"
716;574610;Almere City FC;De Graafschap;ALM;GRA;1;0;2021-01-02Z;2020-21 Keuken Kampioen Divisie;Almere City zeker van play-offs na gewonnen topper tegen De Graafschap;"Almere City heeft de thuiswedstrijd tegen De Graafschap gewonnen. Thomas Verheydt tekende in de laatste minuut van de reguliere speeltijd voor het enige doelpunt (1-0). De Graaschap-doelman Rody de Boer zag er niet goed uit bij de winnende kopbal.

 De ploeg van Ole Tobiasen is na de zege zeker van deelname aan de play-offs, omdat de enig overgebleven concurrent in de tweede periode, SC Cambuur, al verzekerd is van een periodetitel.

 Almere slaat gat 
Almere City is na de winst op De Graafschap in punten gelijk gekomen met koploper SC Cambuur, dat zondag op bezoek gaat bij Eindhoven. De Graafschap staat derde, met voorlopig acht punten minder dan Cambuur en Almere.

 Koolwijk na zege: ""Trainer als je dit hoort, ik neem aan dat we vrij zijn morgen""

###

"
717;576669;VfB Stuttgart;RB Leipzig;VFB;RBL;0;1;2021-01-02Z;2020-21 German Bundesliga;Leipzig pakt koppositie Bundesliga;"RB Leipzig mag zich voor minimaal een dag koploper van de Bundesliga noemen. De ploeg van trainer Julian Nagelsmann zegevierde in de uitwedstrijd bij VfB Stuttgart (1-0).

 Dani Olmo maakte het enige doelpunt voor de formatie die het zonder de geblesseerde Justin Kluivert moest stellen. De Amsterdammer heeft naar verwachting nog twee weken nodig om van een kuitblessure te herstellen.

 Emil Forsberg miste een strafschop voor RB Leipzig, dat een voorsprong van één punt op Bayern München heeft. De landskampioen uit Beieren speelt zondag in eigen stadion tegen 1.FSV Mainz.

###

"
718;576667;Hertha BSC;Schalke 04;BSC;S04;3;0;2021-01-02Z;2020-21 German Bundesliga;Schalke verliest ook onder nieuwe trainer Gross;"Schalke 04 heeft ook de eerste wedstrijd onder leiding van trainer Christian Gross verloren. De 66-jarige Zwitser debuteerde zaterdag met een nederlaag bij Hertha BSC: 3-0. Hierdoor is Schalke 30 competitieduels

 Schalke blijft laatste in de Bundesliga en heeft pas 4 punten. De laatste zege in de competitie dateert van 17 januari 2020. De club ontsloeg dit seizoen al twee trainers. Gross werd onlangs aangesteld voor de rest van dit seizoen.

 De Fransman Mattéo Guendouzi opende in de 36e minuut de score voor Hertha. Hij krulde de bal in de verre hoek in het doel. De Colombiaan Jhon Córdoba verdubbelde kort na rust de voorsprong. Tegen het einde van de wedstrijd zorgde invaller Krzysztof Piatek voor de 3-0. De Nederlander Deyovaisio Zeefuik mocht kort na de derde treffer invallen bij Hertha. Zijn landgenoot Daishawn Redan bleef op de bank zitten. Hertha BSC klom dankzij de zege naar de twaalfde plaats op de ranglijst.

 Tasmania Berlin fans
Schalke komt door de negatieve reeks van 30 Bundesliga-wedstrijden zonder zege steeds dichterbij recordhouder Tasmania Berlin dat in 1966 31 duels op rij neit wist te winnen. Fans van Tasmania Berlin lieten van zich horen tijdens het duel.

###

"
719;574601;Helmond Sport;FC Dordrecht;HEL;DOR;5;2;2021-01-02Z;2020-21 Keuken Kampioen Divisie;Sensationele comeback van Helmond tegen Dordrecht dankzij hattrick Loukili;"Helmond Sport heeft in de Keuken Kampioen Divisie op sensationele wijze gewonnen van FC Dordrecht. Het elftal van trainer Wil Boessen stond kort voor rust nog achter (0-2), maar liep in de tweede helft vlot weg. Het werd 5-2.

 Kevin Jansen opende in de 1e minuut al op zeer fraaie wijze de score voor FC Dordrecht en via Nikolas Agrafiotis werd het halverwege de eerste helft 0-2.

 Kevin Jansen maakt binnen de minuut een wereldgoal voor FC Dordrecht tegen Helmond Sport.

 Comeback Helmond, hattrick Loukili
Karim Loukili scoorde kort voor rust tegen en in de tweede helft was de aanvaller nog twee keer trefzeker. Sander Vereijken en Maxime De Bie maakten de overige twee doelpunten voor Helmond Sport, dat zaterdag het contract met trainer Wil Boessen met twee jaar verlengde.

 Helmond Sport staat nu op de veertiende plaats in de Keuken Kampioen Divisie met 20 punten. FC Dordrecht blijft twintigste en laatste met 11 punten.

###

"
720;576673;Eintracht Frankfurt;Bayer Leverkusen;SGE;B04;2;1;2021-01-02Z;2020-21 German Bundesliga;Younes houdt Leverkusen van koppositie af;"Amin Younes heeft zijn oude trainer Peter Bosz pijn gedaan in de wedstrijd tussen Eintracht Frankfurt en Bayer Leverkusen. De 27-jarige Duitser zorgde in de eerste helft voor de gelijkmaker, waarna Frankfurt in de tweede helft de wedstrijd naar zich toe trok: 2-1. Daardoor verzuimde Leverkusen om de koppositie over te nemen.

 Al na tien minuten kwam de ploeg van Peter Bosz op fraaie wijze op voorsprong. Nadiem Amiri promoveerde een leep balletje van Florian Wirtz via een hakbal door de benen van Eintracht Frankfurt-keeper Kevin Trapp tot openingsdoelpunt.

 In de 22ste minuut kwam Frankfurt langszij. Oud-Ajacied Amin Younes werd in de diepte gestuurd door Djibril Sow en faalde niet oog-in-oog met Leverkusen-doelman Lukáš Hrádecký: 1-1.

 Negen minuten na rust kwam de ploeg uit Leverkusen op knullige wijze op achterstand. Edmond Tapsoba schoot een voorzet van Frankfurt-aanvaler Daichi Kamada ongelukkig in eigen doel: 2-1.

 Daley Sinkgraven ontbrak bij de uitploeg door een positieve coronatest.

###

"
721;576666;Werder Bremen;1. FC Union Berlin;SVW;FCU;0;2;2021-01-02Z;2020-21 German Bundesliga;Becker belangrijk voor winnend Union Berlin;"Sheraldo Becker is belangrijk geweest voor FC Union Berlin in het uitduel met Werder Bremen. De Nederlandse aanvaller had voor de winterstop nog maar één keer gescoord en verdubbelde zo zijn seizoensaantal bij de hervatting van de Bundesliga. Union Berlin won uiteindelijk met 0-2. Taiwo Awoniyi maakte de tweede treffer.

 De 25-jarige Becker, vaste waarde bij de ploeg uit Berlijn, wist vorig seizoen helemaal niet te scoren in zijn debuutseizoen nadat hij ADO Den Haag verliet. Union Berlin staat in ieder geval voor één dag vijfde in de Bundesliga, omdat Borussia Dortmund zondag pas in actie komt.

 Bij Werder Bremen viel Manchester United-huurling Tahith Chong een kwartier voor tijd in.

###

"
722;588145;SSV Ulm 1846;Schalke 04;ULM;S04;1;3;2020-12-22Z;2020-21 German DFB Pokal, Tweede ronde;Stevens sluit af met winst in bekertoernooi;"Schalke 04 heeft onder leiding van interim-coach Huub Stevens een succesje behaald in het Duitse bekertoernooi. Het won in de tweede ronde met 3-1 van SSV Ulm dat in de Regionalliga uitkomt, het vierde niveau in Duitsland. Voor Schalke kwamen Benito Raman (twee) en Suat Serdar tot scoren. Stevens (67) werd afgelopen vrijdag aangesteld bij Schalke, de club waar hij in 1999 werd uitgeroepen tot trainer van de eeuw. Hij begon aan zijn vierde periode als coach van de Duitse volksclub met een thuisnederlaag zaterdag tegen Arminia Bielefeld (0-1).
Na de gewonnen bekerwedstrijd doet Stevens weer een stapje terug bij Schalke. De clubleiding wil in principe het nieuwe jaar ingaan met een nieuwe hoofdtrainer. ""Na vanavond ben ik geen trainer meer"", benadrukte de gepensioneerde Stevens, die speciaal voor Schalke zijn trainingspak weer even had aangetrokken. ""Ik heb genoten van deze vijf dagen. Het is belangrijk dat we eindelijk weer eens hebben gewonnen en daardoor ook een ronde verder zijn in het bekertoernooi. Nu maar hopen dat enkele geblesseerde spelers bij ons snel weer fit zijn.""

 Schalke hervat de competitie op 2 januari tegen Hertha BSC. De club uit Gelsenkirchen won op 17 januari voor de laatste keer in de Bundesliga.

 Overige uitslagen:

 1. FC Köln - VfL Osnabrück 1-0
FC Augsburg - RB Leipzig 0-3
TSG 1899 Hoffenheim - SpVgg Greuther Fürth 6-7 na penalties
Eintracht Braunschweig - Borussia Dortmund 0-2
Dynamo Dresden - SV Darmstadt 98 0-3
1. FC Union Berlin - SC Paderborn 2-3
SV Elversberg - Borussia Mönchengladbach 0-5

###

"
723;574622;Jong Ajax;Telstar;JAJ;TEL;1;2;2020-12-21Z;2020-21 Keuken Kampioen Divisie;Telstar buigt achterstand om tegen Jong Ajax na rood miljoenenaankoop Bandé;"Telstar heeft de uitwedstrijd met Jong Ajax met 2-1 gewonnen. Door de overwinning staat Telstar op de negende plek in de Keuken Kampioen Divisie met 25 punten. Jong Ajax staat twee plekken lager met 22 punten uit 17 duels. De Amsterdammers kwamen wel op voorsprong door een treffer van Ar'Jani Martha, maar gaven in de tweede helft de wedstrijd uit handen nadat Hassane Bandé, die twee jaar terug nog voor ruim acht miljoen euro overkwam van Mechelen, met een rode kaart van het veld werd gestuurd. Rashaan Fernandes nam de gelijkmaker voor zijn rekening, Niels van Wetten verzorgde met een hard schot de winnende goal.

 Voor Bandé is de rode kaart een nieuwe domper in zijn periode bij Ajax. De Burkinese aanvaller vertrok in de zomer van 2018 voor ruim acht miljoen euro naar Amsterdam maar brak niet veel later zijn been. In oktober 2019 maakte hij pas zijn eerste minuten voor Jong Ajax en tot een debuut in de hoofdmacht kwam hij nog niet.

###

"
724;574624;Jong PSV;Almere City FC;JPS;ALM;1;2;2020-12-21Z;2020-21 Keuken Kampioen Divisie;Almere wint in extremis van Jong PSV en houdt koploper Cambuur in zicht;"Almere City FC dreigde belangrijke punten te verspelen tegen Jong PSV in Eindhoven, maar de nummer 2 van de Keuken Kampioen Divisie sleepte op de valreep toch de winst binnen: 1-2.

 Almere kwam op De Herdgang al vroeg op achterstand. De bal viel na een vrije trap min of meer per ongeluk voor de voeten van Fodé Fofana, die de 1-0 binnenschoot. Vervolgens ontspon zich een vermakelijk duel, waarbij vooral Almere City ontstellend veel kansen kreeg, maar telkens faalde in de afronding.

 De gelijkmaker viel halverwege de tweede helft, toen Thomas Verheydt een voorzet van Thibaut Lesquoy in de rechterhoek kopte langs de mistastende handen van Jong PSV-doelman Vincent Müller. De bevrijdende goal viel diep in blessuretijd. Elias Sørensen schoot hard en zuiver raak.

 Almere City FC heeft nu 40 punten, 3 minder dan koploper SC Cambuur.

###

"
725;574633;Roda JC Kerkrade;Go Ahead Eagles;RJC;GAE;0;3;2020-12-20Z;2020-21 Keuken Kampioen Divisie;Go Ahead wint eenvoudig bij Roda JC;"Go Ahead Eagles heeft in de Keuken Kampioen Divisie de uitwedstrijd tegen Roda JC eenvoudig gewonnen. De club uit Deventer won met 3-0 in Kerkrade.

 Bradly van Hoeven, Bas Kuipers en Jacob Mulenga waren trefzeker voor Go Ahead, dat donderdag in de KNVB-beker met 2-1 bij Cambuur won. Go Ahead heeft na zeventien duels 26 punten.

 Roda JC begon het seizoen met twee overtuigende zeges, maar is inmiddels afgezakt naar de middenmoot. De ploeg van trainer Jurgen Streppel heeft de laatste drie duels niet gewonnen.

###

"
726;574637;Excelsior;SC Cambuur Leeuwarden;EXC;CAM;0;1;2020-12-20Z;2020-21 Keuken Kampioen Divisie;Cambuur blijft koploper na zege bij Excelsior;"De eerste keer dat Cambuur na een snelle counter gevaarlijk werd voor het doel van de thuisploeg, viel de bal gelijk in het net. Spits Robert Mühren bewees zijn effectiviteit weer eens door de bal op aangeven van Giovanni Korte vanuit een moeilijke hoek met een boog over keeper Alessandro Damen heen te koppen.

 Aan de andere kant wist Elías Már Ómarsson, die zondag het Bronzen Schild voor beste speler van de tweede periode ontving, een paar keer gevaarlijk te worden, maar tot zijn achttiende doelpunt van het seizoen kwam het niet. Cambuur hield het overwicht en Issa Kallon kreeg de grootste kans op de 0-2, maar hij stuitte op Damen.

 Cambuur houdt stand

 Beide ploegen begonnen fel aan de tweede helft en dat leidde meteen tot een bal op de lat van Reuven Niemeijer namens Excelsior en aan de andere kant een knal op de paal van Mees Hoedemakers. De Rotterdamse dreiging met invaller Ahmad Mendes Moreira leidde tot een aantal kansen, maar Cambuur hield met een sterk keepende Sonny Stevens stand en sloeg zo opnieuw een gat van zes punten met achtervolger Almere City.

###

"
727;587979;Ajax Vrouwen;VV Alkmaar Vrouwen;AJA;ALK;1;0;2020-12-20Z;2020-21 Vrouwen Eredivisie, 2020-21 Pure Energie Eredivisie Vrouwen;Ajax Vrouwen winterkampioen na overwinning op Alkmaar;"Ajax eindigt dit kalenderjaar als koploper van de Vrouwen Eredivisie na een moeizame overwinning op VV Alkmaar. De Amsterdammers wonnen door een doelpunt van Quinty Sabajo.

 Alkmaar is de hekkensluiter in de competitie en wacht nog altijd op de eerste overwinning van het seizoen. Toch wisten ze heel veel weerstand te bieden op de Toekomst. De eerste kans van de wedstrijd was ook voor de bezoekers. Een poging van Emmeke Henschen werd gestopt door Lize Kop.

 De Alkmaarders waren feller in het duels dan Ajax, dat in de eerste helft zeer ondermaats presteerde. Na een uur spelen viel het eerste en enige doelpunt van de wedstrijd. Invaller Quinty Sabajo scoorde namens de thuisploeg. Heel snel daarna kreeg Alkmaar alweer een kans op de gelijkmaker, maar wederom stond keeper Kop in de weg.

 Invaller Samya Hassani liet zich ook zien met een bijna wereldgoal. Alleen werd haar afstandspoging goed gestopt door de keeper van Ajax. Door de overwinning gaat Ajax als koploper de winterstop in.

###

"
728;576662;Bayer Leverkusen;Bayern München;B04;MUN;1;2;2020-12-19Z;2020-21 German Bundesliga;Leverkusen verspeelt in laatste seconde koppositie aan Bayern;"Bayern München heeft de koppositie in de Bundesliga overgenomen van Bayer Leverkusen, door de ploeg van trainer Peter Bosz in een onderling duel te verslaan. De topper in de Duitse competitie eindigde in 1-2. Spits Robert Lewandowski besliste het duel met een doelpunt diep in blessuretijd.

 De regerend landskampioen heeft nu een voorsprong van 2 punten op achtervolgers Leverkusen en RB Leipzig, dat zaterdagmiddag gelijkspeelde (0-0) tegen 1. FC Köln.

 In de eerste helft was de thuisploeg veel sterker dan Bayern. De rust brak niettemin aan bij een gelijke stand (1-1) . Patrik Schick had Leverkusen met een fraaie volley aan de voorsprong geholpen. Maar vlak voor de pauze kwam Bayern uit het niets langszij via Lewandowski, die donderdag door de FIFA tot wereldvoetballer van het jaar werd uitgeroepen.

 Na rust waren de rollen omgedraaid en waren de grootste mogelijkheden voor de ploeg van trainer Hansi Flick. Diep in blessuretijd strafte Lewandowski geklungel in de defensie af met een schot dat van richting werd veranderd. De ploeg van trainer Bosz is naast de koppositie nu ook de ongeslagen status in de Bundesliga kwijt.

###

"
729;574629;N.E.C.;TOP Oss;N.E.C.;TOP;0;1;2020-12-19Z;2020-21 Keuken Kampioen Divisie;N.E.C. verzuimt aan te sluiten in top door nederlaag tegen TOP Oss;"De thuiswedstrijd tegen middenmoter TOP Oss eindigde in 0-1. Kyvon Leidsman maakte op slag van rust het doelpunt.
Door de vierde competitienederlaag verloor NEC de aansluiting met de clubs uit de hoogste regionen. De Nijmeegse ploeg staat op de vijfde plek.

 Eerder op de dag won De Graafschap op eigen veld met 3-1 van Jong FC Utrecht. Aanvaller Ralf Seuntjens was bij de thuisclub de gevierde man met twee doelpunten. Zijn eerste treffer was van grote schoonheid. De 31-jarige Brabander werd aangespeeld rond de middellijn en haalde meteen uit. Voor de ver uit zijn doel staande doelman Joey Houweling was er geen redden aan.

 De Graafschap staat derde, op 5 punten van koploper SC Cambuur, dat zondag bij Excelsior aantreedt.

###

"
730;574635;De Graafschap;Jong FC Utrecht;GRA;JUT;3;1;2020-12-19Z;2020-21 Keuken Kampioen Divisie;Wereldgoal Seuntjens bij zege De Graafschap;"De Graafschap heeft 2020 winnend afgesloten. In de laatste wedstrijd voor de start van de korte winterstop werd Jong FC Utrecht verslagen: 3-1. Het absolute hoogtepunt op De Vijverberg kwam van de voeten van Ralf Seuntjens.

 'The Seun of God' schoot De Graafschap binnen het kwartier op prachtige wijze op een 1-0 voorsprong. Seuntjens maakte zijn tiende competitiegoal van het seizoen vanaf eigen helft.

 Seuntjens scoort ook lelijk
Kort na de wereldgoal van Seuntjens maakte Daryl van Mieghem er 2-0 van. In de slotfase werd het alsnog heel even spannend. Mark Pabai bracht de beloften terug tot 2-1. Maar in de 86ste minuut bepaalde Seuntjens de eindstand op 3-1. Zijn tweede goal van de wedstrijd was echter stukken lelijker. Jong Utrecht-verdediger Ruben Kluivert tikte de bal via Seuntjens het doel in.

 2020 positief afgesloten
Voor de ploeg van trainer Mike Snoei is de zege op Jong FC Utrecht een welkome opsteker, zo vlak voor de feestdagen. Want na een prima seizoenstart zat de klad er bij de Superboeren sinds november behoorlijk in. Van de laatste zeven competitieduels werden er drie verloren en één gelijkgespeeld.

 Spanning bovenin
Toch is De Graafschap nog volop in de race voor de bovenste twee plekken in de Keuken Kampioen Divisie. Deze leveren aan het einde van de rit directe promotie op. De ploeg van Snoei heeft nu 35 punten uit zeventien duels. Dat zijn twee punten minder dan nummer twee Almere City en vijf punten minder dan koploper SC Cambuur. Maar zij hebben allebei nog een wedstrijd tegoed.

 De Graafschap droomt van komst Huntelaar
Ondertussen droomt De Graafschap volop van een mogelijke terugkeer van Ajacied Klaas-Jan Huntelaar. De voormalig (jeugd)speler van de Superboeren liet eerder deze maand weten dat hij na dit seizoen waarschijnlijk gaat stoppen als profvoetballer. Maar zeker is dat nog niet. Mike Snoei ging voorafgaand aan het duel met Jong FC Utrecht in op de vele speculaties: ""Ik ben het er wel mee eens dat Klaas-Jan, als hij nog een jaar doorgaat, dat het bij De Graafschap moet gebeuren.""

###

"
731;574631;NAC Breda;FC Volendam;NAC;VOL;3;0;2020-12-18Z;2020-21 Keuken Kampioen Divisie;Revanche Van Hooijdonk bij geflatteerde zege NAC op Volendam;"NAC heeft in de Keuken Kampioen Divisie thuis tegen FC Volendam een belangrijke zege geboekt. Mede door twee doelpunten van invaller Sydney van Hooijdonk won de ploeg van Maurice Steijn met 3-0.

 In de eerste helft was FC Volendam de enige ploeg die aanspraak maakte op de overwinning. De ploeg van Wim Jonk had het betere van het spel en ook de beste kansen. Na 35 minuten werd Samuele Mulattieri in de zestien getorpedeerd door doelman Roy Kortsmit en leek Volendam een strafschop te verdienen. Scheidsrechter Jeroen Manschot zag er echter niets in, waardoor de twee ploegen bij een 0-0-stand gingen rusten.

 Revanche Van Hooijdonk

 NAC kwam in de tweede helft tegen de verhouding in op voorsprong. Een vrije trap van Mounir El Allouchi belandde via de muur fortuinlijk achter Kortsmit. Het gaf de ploeg uit Breda ogenschijnlijk vertrouwen, want invaller Sydney van Hooijdonk breidde de score vervolgens snel uit naar 3-0. Eerst frommelde hij de bal uit een voorzet in het doel en even later schoot hij raak uit een strafschop.

 Van Hooijdonk stond in de vorige wedstrijd tegen Go Ahead Eagles ook al in het middelpunt, omdat hij zijn onvrede had geuit over zijn late invalbeurt in die wedstrijd. Steijn zei daar vooraf al over dat de lucht was geklaard tussen de trainer en de speler. ""Ik heb het uitgebreid met hem besproken en gezegd dat het achteraf niet handig was om hem in de 89e minuut te wisselen.""

 Boy Deul kon vlak voor tijd via een strafschop de Volendamse eer nog redden, maar de middenvelder faalde vanaf elf meter. Door de zege passeert NAC Volendam op de ranglijst van de Keuken Kampioen Divisie. NAC staat nu vierde met 32 punten, FC Volendam zakt naar de zesde plaats met 30 punten.

 Remise Den Bosch tegen Eindhoven

 FC Den Bosch heeft knap een punt gepakt tegen FC Eindhoven. In het Brabantse onderonsje kwam FC Den Bosch verrassend op voorsprong via Ringo Meerveld. Lang leek FC Den Bosch, dat onderin de Keuken Kampioen Divisie meedoet, de drie punten te pakken. Maar een kwartier voor tijd zorgde Hugo Botermans voor de gelijkmaker.

###

"
732;589930;SC Cambuur Leeuwarden;Go Ahead Eagles;CAM;GAE;1;2;2020-12-17Z;2020-21 KNVB Beker, Tweede ronde;Go Ahead bekert verder na zege in Leeuwarden;"Go Ahead Eagles heeft ten koste van SC Cambuur de achtste finales van de TOTO KNVB Beker gehaald. In Leeuwarden waren de Eagles met 1-2 te sterk.

 In de eerste helft kwam de thuisploeg nog wel op voorsprong via Ragnar Oratmangoen. Enkele ogenblikken kwam Go Ahead via Luuk Brouwers echter alweer op gelijke hoogte.

 Na dik een uur spelen keerde Bradly van Hoeven met de 1-2 de score helemaal om. Wat volgde was een slotoffensief van Cambuur, maar de gelijkmaker viel niet meer.

 De Friezen hebben in de competitie pas twee keer verloren, waarvan een keer thuis tegen Go Ahead Eagles. Ook toen was Van Hoeven trefzeker.

###

"
733;574626;MVV Maastricht;FC Dordrecht;MVV;DOR;3;1;2020-12-18Z;2020-21 Keuken Kampioen Divisie;Winnend MVV geeft laatste plaats over aan Dordrecht;"In een gevecht in de onderste regionen van de Keuken Kampioen Divisie heeft MVV Maastricht een belangrijke overwinning geboekt op FC Dordrecht. Door de 3-1 zege gaat niet MVV, maar FC Dordrecht als hekkensluiter de winterstop in.

 Het duel met Dordrecht kwam in de tweede helft pas op gang. Via een eigen doelpunt van Bradley Vliet en een doelpunt van middenvelder Oussama Zamouri kwam MVV op een comfortabele 2-0 voorsprong. Een kwartier voor tijd deed Jari Schuurman nog wat terug namens FC Dordrecht. Diep in de blessuretijd maakte invaller Jelle Duin aan alle onzekerheid een einde door de 3-1 te maken.

 MVV had in september voor de laatste keer gewonnen (3-0 tegen TOP Oss) en snakte dus naar een overwinning. Door de zege stijgen de Limburgers naar de 17e plaats. FC Dordrecht sluit de eerste seizoenshelft af als hekkensluiter.

 ​Jong AZ en Helmond spelen gelijk
In een vermakelijk duel hebben Jong AZ en Helmond Sport de punten gedeeld. AZ kwam via Thijs Oosting twee keer op voorsprong, maar Helmond Sport kwam in beide gevallen weer op gelijke hoogte. Gaétan Bosiers en Arno Van Keilegom waren de doelpuntenmakers aan de kant van Helmond.

###

"
734;576656;1. FC Union Berlin;Borussia Dortmund;FCU;DOR;2;1;2020-12-18Z;2020-21 German Bundesliga;Dortmund verliest ook met nieuwe trainer Terzic bij Union Berlin;"Borussia Dortmund heeft onder de nieuwe trainer Edin Terzic zijn eerste nederlaag geleden. De topclub ging met 2-1 onderuit bij Union Berlin, de bescheiden ploeg met Sheraldo Becker, die het dit seizoen goed doet. Voor BVB, waar afgelopen zondag coach Lucien Favre werd ontslagen na de 5-1-nederlaag tegen VfB Stuttgart, is het alweer de vijfde nederlaag dit seizoen.

 Dortmund dat het nog altijd zonder de geblesseerde spits Erling Haaland moet doen, kwam in de tweede helft op achterstand bij de Berlijners. Taiwo Awoniyi tikte van dichtbij binnen nadat een corner was verlengd door Grischa Prömel.

 Record voor Moukoko
Drie minuten later stond het weer gelijk. Youssoufa Moukoko werd vooruitgestuurd door een pass van Raphaël Guerreiro en schoot de bal achter doelman Andreas Luthe. Moukoko is met 16 jaar en 28 dagen nu de jongste doelpuntenmaker in de Bundesliga.

 Dortmund probeerde door te drukken, maar Union was de ploeg die scoorde, opnieuw uit een corner. Marvin Friedrich stond goed vrij en kopte de bal via de binnenkant paal rechts raak.

###

"
735;589929;Willem II;Vitesse;WIL;VIT;0;2;2020-12-17Z;2020-21 KNVB Beker, Tweede ronde;Willem II verliest ook in de beker thuis van Vitesse;"Willem II blijft voorlopig een club in mineurstemming. Na drie nederlagen op rij in de Eredivisie bood ook de KNVB-beker geen uitkomst. De Brabantse ploeg ging op eigen veld machteloos onderuit tegen Vitesse: 0-2. Het competitieduel tussen beide clubs op 31 oktober in Tilburg eindigde eveneens in het voordeel van de Arnhemse formatie (1-3).

 De bedoelingen van Willem II waren goed, maar de thuisclub wist amper kansen af te dwingen. Vitesse was in alle opzichten de betere ploeg en kwam in de twintigste minuut op voorsprong. Oussama Darfalou toonde zich niet zelfzuchtig en stelde met een voorzet de meegekomen verdediger Million Manhoef (18) in staat om de score van dichtbij te openen.

 Vitesse verzuimde daarna Willem II op een grotere achterstand te zetten. Pas in de 63e minuut sloeg invaller Thomas Buitink koelbloedig toe uit een pass van Oussama Tannane. Kort daarvoor had Buitink ploeggenoot Matus Bero een fraaie scoringskans gegeven, maar de Slowaak schoot voorlangs.

 Dankzij Willem II-doelman Robbin Ruiter en de slordige afronding bij onder anderen Riechedly Bazoer liep Vitesse na 0-2 niet verder weg. Ook in het kleine slotoffensief miste de thuisploeg kracht en slagvaardigheid in het Arnhemse strafschopgebied om tot scoren te kunnen komen.

###

"
736;589931;Ajax;FC Utrecht;AJA;UTR;5;4;2020-12-16Z;2020-21 KNVB Beker, Tweede ronde;Ajax bekert verder na bizar spektakelstuk tegen Utrecht;"Ajax heeft met heel veel moeite kunnen voorkomen dat het net als vorig seizoen door FC Utrecht werd uitgeschakeld in de KNVB-beker. Dusan Tadic brak pas in de laatste minuut van de reguliere speeltijd het verzet van de bezoekers, die zich pas na een vijfde tegentreffer gewonnen gaven in de tweede ronde: 5-4.

 Ajax en FC Utrecht speelden niet met de sterkst mogelijke formaties, maar ze maakten er wel een super aantrekkelijke wedstrijd van. De thuisploeg koos voor de aanval, met soms veel risico. En de bezoekers lieten zien hoe je een tegenstander die de defensie verwaarloosd met snel uitgevoerde counters in gevaar kan brengen.

 Mimoun Mahi schoot FC Utrecht al binnen 2 minuten op voorsprong, na het zoveelste foutje van Nicolás Tagliafico dit seizoen. De Argentijn is de laatste maanden geen schim van de onvermoeibare linksback die een aanvaller wel drie keer moest passeren om dichtbij het doel van Ajax te komen. Dusan Tadic schoot Ajax in de achtste minuut alweer op gelijke hoogte. De aanvoerder mocht een vrije trap nemen en trapte via Mark van der Maarel raak.

 Bij Ajax mocht Kjell Scherpen het doel verdedigen. Trainer Ten Hag kon vanwege uitlopende redenen ook nog geen beroep doen op Quincy Promes, Mohammed Kudus, David Neres, Noussair Mazraoui, Lassina Traoré, Sean Klaiber, Klaas-Jan Huntelaar, Brian Brobbey en Jurriën Timber. Bij Utrecht ontbraken Adam Maher, Leon Guwara, Emil Bergström en Simon Gustafson.

 Doelman Maarten Paes viel na een half uur uit nadat hij in botsing was gekomen met zijn ploeggenoot Django Warmerdam. Scheidsrechter Dennis Higler zag kennelijk niet dat Warmerdam een harde duw in zijn rug kreeg van Antony. De arbiter verzuimde ook voor een strafschop te fluiten toen Eljerio Elia het 17-jarige Ajax-talent Devyne Rensch vloerde. Ajax mocht met een voorsprong de rust in na een fraaie aanval die door Zakaria Labyad met de 2-1 werd bekroond.

 Een foutje van Rensch stelde Mahi in de 47e minuut in staat voor een tweede keer te scoren. Antony schoot Ajax 6 minuten later via het lichaam van Tommy St. Jago op 3-2 en weer 2 minuten later was het weer gelijk door Sander van de Streek (3-3). Invaller Moussa Sylla strafte in de 70e minuut een blunder van keeper Scherpen af.

 Ajax wankelde, maar bleef uiteindelijk op de been. Labyad en Tadic, met een wereldgoal, stelden alsnog een plaats in de derde ronde veilig.

 In het spektakelstuk in de Johan Cruijff Arena waren beide ploegen uiterst effectief. Van de tien schoten op doel, zijn er negen doelpunten gemaakt.

###

"
737;589932;De Graafschap;PSV;GRA;PSV;1;2;2020-12-16Z;2020-21 KNVB Beker, Tweede ronde;PSV dankzij Max en Malen naar volgende ronde;"PSV heeft zich geplaatst voor de achtste finales van de KNVB-beker. Het elftal van trainer Roger Schmidt won in de tweede ronde bij De Graafschap, de huidige nummer 3 uit de eerste divisie: 1-2.

 Philipp Max maakte in de 56e minuut het openingsdoelpunt. De Duitse verdediger scoorde uit een strafschop, die scheidsrechter Martin van den Kerkhof gaf na een lichte overtreding op aanvoerder Denzel Dumfries.

 Donyell Malen zorgde in de 85e minuut voor de tweede treffer. De spits schoot de bal van grote afstand over keeper Rody de Boer in het doel. In de slotminuut van de reguliere speeltijd scoorde invaller Milan Hilderink tegen.

 PSV, waar middenvelder Pablo Rosario geblesseerd uitviel, was de laatste seizoenen weinig succesvol in de beker. De Eindhovenaren wonnen het toernooi in 2012 voor het laatst en stonden in 2013 voor het laatst in de finale.

###

"
738;589934;FC Emmen;FC Groningen;EMM;GRO;2;1;2020-12-16Z;2020-21 KNVB Beker, Tweede ronde;FC Emmen wint wel in beker en schakelt FC Groningen uit;"FC Emmen heeft zich tegen de verwachtingen in geplaatst voor de derde ronde van de TOTO KNVB Beker. De Drentenaren wonnen in eigen huis na een 0-1 achterstand met 2-1 van FC Groningen.

 De Noorderlingen stonden bij rust op voorsprong dankzij een doelpunt van Ramon Lundqvist. De oud-PSV'er schoot uit de rebound van dichtbij binnen.

 In het tweede helft was FC Emmen de betere partij. De ploeg van Dick Lukkien kwam na een uur langszij door een fraaie goal van verdediger Glenn Bijl.

 Zeven minuten later draaide Emmen de wedstrijd helemaal om na een fout van Groningen-doelman Sergio Padt. De keeper treuzelde te lang met de bal en invaller Anco Jansen profiteerde slim: 2-1.

 Groningen creëerde daarna nauwelijks meer kansen op de gelijkmaker. Emmen stoot door de zege door naar de volgende ronde in de beker.

 In de Eredivisie werd nog niet gewonnen, maar in de beker lukt het dus wel voor de Emmenaren. Het betekende de eerste overwinning in de beker tegen een Eredivisie-ploeg sinds 1999.

###

"
739;589933;Almere City FC;VVV-Venlo;ALM;VVV;1;4;2020-12-16Z;2020-21 KNVB Beker, Tweede ronde;Efficiënt VVV verslaat Almere met ruime cijfers;"VVV-Venlo heeft in de tweede ronde van het toernooi om de KNVB-beker gewonnen van Almere City FC. De formatie uit de eredivisie van trainer Hans de Koning versloeg de nummer 2 van de Keuken Kampioen Divisie in Almere met 1-4.

 De thuisclub kwam wel al na 10 minuten op voorsprong. Thomas Verheydt kopte in en zag de bal via tegenstander Roy Gelmi achter doelman Thorsten Kirschbaum verdwijnen.

 In de 33e minuut kwamen de partijen weer in evenwicht. Vito van Crooy tikte binnen na een voorzet van Joshua John. Op slag van rust kwamen de Limburgers op voorsprong. Jafar Arias toonde zich sterk in de lucht en kopte de bal achter keeper Michael Woud. Van Crooy verzorgde deze keer de voorzet.

 Na de hervatting liep VVV verder uit door Evert Linthorst. Arias maakte ook de 4-1, na opnieuw een assist van John.
VVV-Venlo gaat voor de eerste keer sinds 1995/96 naar de laatste 16 in de KNVB-beker, toen strandde het tegen Roda JC (0-2).

 Dinsdag al won Excelsior van PEC Zwolle en was FC Emmen te sterk voor FC Groningen.

 De volgende clubs zijn vrijgeloot voor de tweede ronde en plaatsten zich rechtstreeks voor de achtste finales: FC Volendam, MVV Maastricht, NEC, Fortuna Sittard, Heracles, Feyenoord, ADO Den Haag, AZ en Heerenveen.

###

"
740;589935;Excelsior;PEC Zwolle;EXC;PEC;2;0;2020-12-16Z;2020-21 KNVB Beker, Tweede ronde;Eerstedivisionist Excelsior zorgt voor bekerstunt tegen PEC;"Excelsior heeft in de tweede ronde van de TOTO KNVB Beker voor een verrassing gezorgd. De nummer 12 van de Keuken Kampioen Divisie versloeg op eigen veld Eredivisionist PEC Zwolle. Het werd 2-0 voor de Rotterdammers van coach Marinus Dijkhuizen.

 Na ruim een uur kwam Excelsior op voorsprong. Thomas Oude Kotte scoorde na een voorbereidende actie van Robin van der Meer. In de slotfase zorgde invaller Ahmad Mendes Moreira voor de tweede treffer.

 PEC Zwolle had afgelopen weekend nog ruim verloren van Ajax. Excelsior verloor op bezoek bij Jong FC Utrecht, dat betekende de derde nederlaag op rij voor de Kralingers.

###

"
741;586100;RKC Waalwijk;SC Cambuur Leeuwarden;RKC;CAM;2;2;2020-11-28Z;2020-21 KNVB Beker, Eerste ronde;Cambuur wint in beker na strafschoppen van RKC;"Cambuur Leeuwarden is door in de TOTO KNVB Beker. Het liet RKC Waalwijk in de laatste minuut van de reguliere speeltijd langszij komen, maar won uiteindelijk de strafschoppenserie. Ook Heracles Almelo is doorgedrongen tot de tweede ronde in de beker. Het won in Almelo met 3-0 van Telstar. FC Emmen rekende in eigen huis af met FC Eindhoven: 2-0.

 Maarten Pouwels en Jamie Jacobs scoorden voor rust voor Cambuur. Lennerd Daneels bracht RKC in de 85ste minuut terug in de wedstrijd met een schot in de kruising. Juriën Gaari dwong met een late gelijkmaker in blessuretijd alsnog een verlenging af.

 Daarin kwamen beide ploegen niet tot scoren. In de strafschoppenserie stopte Cambuur-doelman Sonny Stevens de inzet van Melle Meulensteen. Voor Cambuur scoorden Mees Gootjes, Mees Hoedemakers, Mitchell Paulissen en Sven Nieuwpoort. Robin Maulun schoot ook de vijfde strafschop voor Cambuur onberispelijk binnen en stelde daarmee alsnog de zege veilig.

 Ook Heracles beker verder
Heracles beleefde een probleemloze avond tegen Telstar en kreeg in de 28ste minuut een penalty door hands van Shayne Pattynama, die in een sliding een voorzet van Tim Breukers tegen de arm aan kreeg. Spits Sinan Bakis maakte vanaf elf meter geen fout. Waar het Heracles het in de Eredivisie maar niet lukte om tegen tien man van Sparta Rotterdam de beslissende tweede goal te maken, ging dat tegen de Noord-Hollanders makkelijk. Rai Vloet verdubbelde na rust de marge en Adrian Szöke maakte er in de blessuretijd zelfs nog 3-0 van voor de Almeloërs.

 Emmen langs Eindhoven
FC Emmen ging in de Eredivisie afgelopen weekend hard ten onder tegen sc Heerenveen, maar heeft in de beker nog alle kans van slagen. Het rekende in eigen huis met 2-0 af met FC Eindhoven. Michael de Leeuw maakte op aangeven van Caner Cavlan de 1-0 voor Emmen. In blessuretijd zorgde hij ook voor de tweede treffer.

###

"
742;586093;Roda JC Kerkrade;Fortuna Sittard;RJC;FOR;0;2;2020-11-28Z;2020-21 KNVB Beker, Eerste ronde;Fortuna toont spierballen in Limburgse bekerderby;"Fortuna Sittard heeft de volgende ronde van de TOTO KNVB Beker bereikt. In een Limburgs onderonsje was de ploeg van Kevin Hofland duidelijk een maatje te groot voor eerste divisionist Roda JC: 0-2. Fortuna begon sterk aan het bekerduel met Roda JC in het Parkstad Limburg Stadion.

 Al na acht minuten was het raak voor de ploeg uit Sittard. Roda-verdediger Stefano Marzo maakte een overtreding op spits Sebastian Polter en de scheidsrechter Edwin de Graaf wees vervolgens terecht naar de penaltystip. Vanaf elf meter faalde diezelfde Polter niet, ook al zat doelman Miguel Santos er nog wel dichtbij.

 Niet veel later stond Polter ook aan de basis van de 0-2. Hij stuurde Zian Flemming weg en die verdubbelde de score drie minuten na de openingsgoal. De aanvaller was uiterst koelbloedig en schoot de bal door de benen van Santos.

 Onmachtig Roda JC
In de tweede helft kreeg Fortuna genoeg kansen om de score uit te breiden, maar een grotere uitslag werd Roda JC bespaard. De ploeg van Jurgen Streppel was onmachtig en maakte geen moment de indruk om te geloven in een comeback. In de gehele wedstrijd kwam de club uit Kerkrade tot slechts één schot op doel.

###

"
743;586101;ADO Den Haag;Sparta Rotterdam;ADO;SPA;1;1;2020-11-28Z;2020-21 KNVB Beker, Eerste ronde;Keeper Koopmans bekerheld ADO na bizarre kopgoal;"ADO Den Haag heeft zich op bizarre wijze geplaatst voor de tweede ronde van de TOTO KNVB Beker. Het is te danken aan doelman Luuk Koopmans, die tegen Sparta uitgroeide tot bekerheld. ADO balanceerde op de rand van de uitschakeling, na een fraai doelpunt van Danzell Gravenberch in de eerste helft. Maar diep in blessuretijd verrichtte Koopmans een wonder door uit een hoekschop de 1-1 binnen te koppen.

 Hij is de eerste scorende profkeeper in Nederland sinds Martin Hansen op 11 augustus 2015; ook voor ADO Den Haag tegen PSV (Eredivisie).

 Vriends pechvogel in strafschoppenserie
Gescoord werd er in de verlenging niet, waarna ADO de strafschoppen net iets beter nam. Spartaan Bart Vriends groeide uit tot pechvogel door als enige te missen vanaf elf meter.

 Pijnlijk weerzien 
Het moet voor Tom Beugelsdijk en Aaron Meijers al met al een pijnlijke avond zijn geweest: uitgeschakeld worden door hun voormalige werkgever. Beugelsdijk speelde 192 officiële duels voor ADO Den Haag en Meijers kwam zelfs tot 250 officiële wedstrijden, voordat zij afgelopen zomer de overstap maakten naar Sparta.

 Blessure Bijen 
Verdediger Peet Bijen maakte het ADO-feestje op het veld niet mee. Hij raakte al vroeg geblesseerd aan zijn enkel en werd na een kwartier gewisseld.

###

"
744;586086;FC Twente;De Graafschap;TWE;GRA;1;3;2020-11-28Z;2020-21 KNVB Beker, Eerste ronde;Sterk De Graafschap stunt in Enschede en bekert verder;"De Graafschap heeft ten koste van FC Twente de tweede ronde van de TOTO KNVB Beker bereikt. De Superboeren waren in Enschede met 1-3 te sterk voor de nummer zes van de Eredivisie. Julian Lelieveld was met een goal en een assist de matchwinner voor de Graafschap. De rechtsback gaf na dik een half uur spelen de voorzet bij de 2-0 van Joey Konings. Een kwartier eerder had Mo Hamdaoui de score geopend in De Grolsch Veste.

 In de tweede helft kwam Twente via invaller Casper Staring terug in de wedstrijd. Wat volgde was een slotoffensief van de Tukkers, maar Lelieveld gooide in blessuretijd met zijn eerste doelpunt in het betaald voetbal het duel in het slot.

 Joël Drommel ontbrak in het doel van FC Twente wegens een lichte blessure. Jeffrey de Lange (22) maakte daardoor zijn debuut voor de club in een officiële wedstrijd. Verder begonnen reguliere basisspelers als Wout Brama, Vaclav Cerny en Jayden Oosterwolde op de bank. Brama en Cerny vielen halverwege wel in.

###

"
745;574646;Roda JC Kerkrade;Helmond Sport;RJC;HEL;2;2;2020-12-15Z;2020-21 Keuken Kampioen Divisie;Helmond pas laat naast Roda;"Roda JC nam het in eigen huis op tegen Helmond Sport. De bezoekers sleepten in de slotfase een punt uit het vuur: 2-2.

 Erik Falkenburg opende in de eerste helft de score met een knappe goal.

 Na rust leek Roland Alberg met de 2-0 het duel in het slot te gooien. Helmond Sport bracht de spanning echter nog terug via Lance Duijvestijn.

 Tot overmaat van ramp kwam Helmond in de laatste minuut ook nog op gelijke hoogte. Jelle Goselink benutte een strafschop en bracht de stand op 2-2.

 TOP Oss

 TOP Oss heeft op bezoek bij Jong FC Utrecht de derde overwinning op rij geboekt in de Keuken Kampioen Divisie. Op Sportpark Zoudenbalch werd met 0-1 gewonnen.

 Dennis van der Heijden maakte vanaf de strafschopstip het enige doelpunt van de wedstrijd. De overwinning bij Jong Utrecht was niet alleen de derde zege op rij, het was ook de derde achtereenvolgende tegen een 'jong-ploeg'.

 TOP klimt door de overwinning naar de veertiende plek in de Keuken Kampioen Divisie.

###

"
746;574639;SC Cambuur Leeuwarden;Jong AZ;CAM;JAZ;2;0;2020-12-13Z;2020-21 Keuken Kampioen Divisie;Mühren bezorgt Cambuur met twee penalty's zesde zege op rij;"SC Cambuur heeft optimaal geprofiteerd van het puntenverlies van concurrent De Graafschap van vrijdag tegen Jong Ajax (2-2). De Friezen versloegen Jong AZ met 2-0 in de Keuken Kampioen Divisie.

 Robert Mühren benutte zowel in de 62ste minuut als de 95ste minuut een strafschop en bezorgde de koploper zo de zesde achtereenvolgende zege. Jong AZ beëindigde het duel met tien man na rood voor Fons Gemmel.

 Cambuur heeft met het oog op promotie nu een aardig gat geslagen. Het elftal van trainer Henk de Jong staat na zestien speelronden op 40 punten.

 Almere City FC heeft 37 punten en nummer 3 De Graafschap heeft er 32. De nummers 1 en 2 promoveren aan het einde van het seizoen rechtstreeks naar de Eredivisie.

###

"
747;576643;Bayer Leverkusen;1899 Hoffenheim;B04;TSG;4;1;2020-12-14Z;2020-21 German Bundesliga;Bosz met Bayer Leverkusen nieuwe koploper Bundesliga;"Trainer Peter Bosz gaat met Bayer Leverkusen na elf speelronden aan kop in de Bundesliga, voor het eerst sinds september 2014. De ploeg van Bosz won op eigen veld met 4-1 van Hoffenheim. De thuisploeg leidde al na een half uur met 2-0 dankzij twee doelpunten van Leon Bailey, die zijn doelpuntentotaal op vier bracht.

 Hoffenheim kwam via Christoph Baumgartner terug in de wedstrijd, maar kort daarna werd de marge door Florian Wirtz weer vergroot tot twee. In blessuretijd benutte invaller Lucas Alario nog een penalty. Hoffenheim stond toen nog maar met tien man op het veld na de tweede gele kaart voor Florian Grillitsch.

 12 duels ongeslagen
Leverkusen, waar Daley Sinkgraven na ruim een uur werd gewisseld, heeft dit seizoen nog niet verloren; zeven overwinningen en vier gelijke spelen. Voor het eerste sinds december 2017 is Leverkusen twaalf wedstrijden op een rij in de Bundesliga ongeslagen.

 Bosz heeft met zijn ploeg nu 1 punt meer dan Bayern München en RB Leipzig. Eerder dit weekend kwam Bayern niet verder dan 1-1 tegen Union Berlin. Leipzig won wel, met 2-0 van Werder Bremen

###

"
748;574656;FC Dordrecht;N.E.C.;DOR;N.E.C.;1;2;2020-12-13Z;2020-21 Keuken Kampioen Divisie;N.E.C. boekt nipte zege bij Dordrecht en blijft voor elfde keer op rij ongeslagen;"N.E.C. is voor de elfde wedstrijd op rij ongeslagen gebleven in de Keuken Kampioen Divisie. Op bezoek bij FC Dordrecht werd met 1-2 gewonnen.

 ​De bezoekers beleefden een bliksemstart in Dordrecht. Na zes minuten stond het al 0-2 voor N.E.C. dankzij opnieuw een fraaie vrije trap van Jordy Bruijn en een doelpunt van Rangelo Janga. Dordrecht kwam vlak voor tijd nog tot een aansluitingstreffer via Kevin Vermeulen, maar verder dan de 1-2 kwam de thuisploeg niet. FC Dordrecht blijft zo steken op de achttiende plaats in de Keuken Kampioen Divisie.

 De Nijmegenaren blijven door de zege op plek vier staan. De ploeg van trainer Rogier Meijer heeft 31 punten na zestien duels en verloor al sinds 27 september niet meer.

###

"
749;588150;Columbus Crew;Seattle Sounders FC;CLB;SEA;3;0;2020-12-13Z;2020 MLS, MLS Cup;Room wint met Columbus Crew de MLS-finale van Leerdam;"Columbus Crew SC heeft de finale van de MLS, de Major League Soccer, gewonnen. De winnaar van de Eastern Conference was met 3-0 te sterk voor Seattle Sounders, de club die vorig jaar de titel won.

 De Argentijnse middenvelder Lucas Zelarayán was de man van de wedstrijd. Hij scoorde de 1-0 in de eerste helft en gaf de assist waaruit ploeggenoot Derrick Etienne nog voor de pauze de 2-0 binnenschoot. In de tweede helft besliste Zelarayán de wedstrijd definitief door acht minuten voor tijd de 3-0 te maken.

 Keeper Eloy Room stond in de basis bij Columbus en speelde de hele wedstrijd. Een andere oud-speler van Vitesse, Kelvin Leerdam, kwam er in de tweede helft na een kwartier spelen in bij Seattle Sounders.

###

"
750;574641;Telstar;Almere City FC;TEL;ALM;2;3;2020-12-12Z;2020-21 Keuken Kampioen Divisie;Almere City ontsnapt in Velsen na droomstart;"Almere City, de nummer twee in de Keuken Kampioen, maakte het zichzelf heel erg lastig in Velsen, bij het door blessures verzwakte Telstar, 2-3. De Witte Leeuwen, vanwege Paarse Vrijdag spelend in een speciaal regenboogshirt, keken al na tien minuten tegen een 0-3 achterstand aan. Almere beet niet door, maar de inhaalrace van Telstar kreeg geen perfecte finish. Keeper Jasper Schendelaar schoot in extremis nog op de paal.

 Almere City FC en met name Inter-huurling Xian Emmers schoot uit de startblokken tegen de nummer zeven van de ranglijst, Telstar. De Belg had er na acht minuten al twee inliggen. De tweede op aangeven van Ilias Alhaft. Die is terug en bijna beter dan ooit. Alhaft maakte een paar minuten later zelf de 0-3. Een prachtig uitgevoerd ballet op de achterlijn, afgewerkt vanuit een onmogelijke hoek. Plet deed na een dik kwartier nog wat terug. In de tweede helft schoot Bronkhorst een verloren bal binnen, 2-3. Alweer zijn zevende van het seizoen. En in de slotfase was Telstar-keeper Jasper Schendelaar nog heel dichtbij de gelijkmaker. Hij legde vanaf randje zestien aan, maar raakte de paal.

###

"
751;576646;VfL Wolfsburg;Eintracht Frankfurt;WOB;SGE;2;1;2020-12-12Z;2020-21 German Bundesliga;Weghorst wint van Dost, Wolfsburg klimt naar vierde plaats;"Wout Weghorst heeft VfL Wolfsburg weer een overwinning bezorgd in de Bundesliga. De 28-jarige spits maakte beide doelpunten voor zijn club in het duel met Eintracht Frankfurt: 2-1.

 Frankfurt kwam op voorsprong via een benutte strafschop van Bas Dost, maar het werd daarna toch de wedstrijd van Weghorst. De nummer 9 van Wolfsburg trok de stand een kwartier voor tijd gelijk door ook een penalty te benutten. In de 88e minuut besliste Weghorst de wedstrijd in het voordeel van de thuisclub. Hij schoot de bal na een steekpass van Xaver Schlager beheerst langs keeper Kevin Trapp.

 Weghorst heeft nu vijf wedstrijden op rij gescoord in de Duitse competitie. De teller staat op negen doelpunten. Alleen de topspitsen Robert Lewandowski (twaalf goals) en Erling Haaland (tien) scoorden vaker. Vooral dankzij de doelpunten van Weghorst is Wolfsburg dit seizoen nog altijd ongeslagen in de Bundesliga. De ploeg van trainer Oliver Glasner staat voorlopig op de vierde plaats, met 2 punten achterstand op koploper Bayern München.

 Dost tekende tegen zijn oude club voor zijn vierde treffer van het seizoen. De 31-jarige spits speelde tussen 2012 en 2016 voor Wolfsburg.

###

"
752;574645;FC Volendam;FC Den Bosch;VOL;DBO;6;0;2020-12-12Z;2020-21 Keuken Kampioen Divisie;Volendam wint met 6-0 van Den Bosch;"FC Volendam dendert maar door. De machine van Wim Jonk was al twaalf wedstrijden op rij ongeslagen en voegde daar vanavond nummer dertien aan toe: een eclatante 6-0 overwinning op laagvlieger FC Den Bosch. Jonk heeft zijn Volendam na een stroeve competitiestart weer helemaal op de rails gezet.

 Nadat dus maandag een reeks van gelijke spelen werd afgesloten met die overwinning op Excelsior, ging 't nu ouderwets los tegen het geplaagde Den Bosch. Met Francisco Antonucci als grote regisseur. De Belg gaf maar liefst 3 assists. Nick Doodeman scoorde tweemaal, maar de mooiste kwam van de voet van de Italiaan Samuele Mulattieri, die na acht minuten de score opende met een heerlijke knal van een meter of twintig. Mickey van de Ven maakte zijn eerste doelpunt ooit in de Keuken Kampioen Divisie, de 6-0.

###

"
753;574720;SC Cambuur Leeuwarden;Almere City FC;CAM;ALM;7;2;2020-11-30Z;2020-21 Keuken Kampioen Divisie;Zevenklapper Cambuur in waanzinnige topper tegen Almere City;"SC Cambuur heeft tegen Almere City FC flink uitgehaald in de titelstrijd van de Keuken Kampioen Divisie. In Leeuwarden werd het maar liefst 7-2, waardoor Almere City voor het eerst verliest en nalaat om de koppositie te herpakken. Cambuur is door de zege de ploeg met de minste verliespunten.

 In het doelpuntenfestijn onderstreepte Cambuur nog maar eens de meest scorende ploeg uit de KKD te zijn. Bij rust stond het al 4-1 voor de ploeg uit Leeuwarden dankzij treffers van Mitchel Paulissen, Erik Schouten, Jamie Jacobs en Michael Breij. Delvechio Blackson deed nog wat terug namens Almere City.

 Na rust scoorde de ploeg van trainer Henk de Jong drie keer in vijf minuten. Twee goals van Robert Mühren en eentje van Giovanni Korte vergrootten de ellende bij Almere. Damon Mirani bepaalde de eindstand in blessuretijd op 7-2.

###

"
754;574830;TOP Oss;FC Dordrecht;TOP;DOR;2;0;2020-12-11Z;2020-21 Keuken Kampioen Divisie;Wereldgoal Van der Heijden helpt TOP Oss aan eerste zege;"TOP Oss heeft in de Keuken Kampioen Divisie voor het eerst gewonnen dit seizoen. De Brabantse ploeg versloeg op eigen veld FC Dordrecht met 2-0. Kyvon Leidsman en Dennis van der Heijden scoorden, maar na afloop ging het bijna alleen maar over de wonderbaarlijke goal van Van der Heijden.

 Anthony Swolfs, doelman van FC Dordrecht, kende geen gelukkige wedstrijd en trok dan ook het boetekleed aan. TOP Oss blijft nog wel hekkensluiter met vier punten, evenveel als FC Dordrecht.

###

"
755;574739;De Graafschap;FC Volendam;GRA;VOL;2;5;2020-11-30Z;2020-21 Keuken Kampioen Divisie;Doelpuntenmachine Volendam wint ook van De Graafschap;"FC Volendam heeft in een doelpuntrijke Keuken Kampioen Divisie-topper afgerekend met De Graafschap. De ploeg van trainer Wim Jonk won in Doetinchem met 5-2.

 De Graafschap kwam in de eerste helft twee keer op voorsprong, via Daryl van Mieghem en Elmo Lieftink. Toch stond het bij rust 2-2, omdat Volendam zich terugknokte door treffers van Derry Murkin en Boy Deul.

 In de tweede helft scoorde de ploeg van Jonk nog eens drie keer. Francesco Antonucci benutte een strafschop na hands van Ted van de Pavert. Nick Doodeman maakte er 4-2 van na een blunder van De Graafschap-doelman Rody de Boer. En diezelfde Doodeman bepaalde de eindstand in blessuretijd op 5-2.

 Volendam wint voor de vijfde keer op rij en komt op 21 punten uit elf duels. De Graafschap verliest voor de tweede keer dit seizoen en blijft steken op 22 punten. De Superboeren, die op derde plaats staan, hebben vijf punten minder dan koploper Almere City, maar hebben nog een wedstrijd tegoed.

 FC Volendam is de laatste tijd een doelpuntenmachine in de Keuken Kampioen Divisie. De ploeg van Jonk scoorde in de laatste vijf duels 25 keer. Zo werd eerder flink uitgehaald tegen Jong PSV (5-1), Jong AZ (6-2) en FC Dordrecht (7-1).

###

"
756;585868;Rijeka;AZ;RIJE;AZ;2;1;2020-12-11Z;2020-21 UEFA Europa League, Groepsfase;AZ vindt Waterloo in Kroatië;"AZ leek donderdagavond lang op weg naar Europese overwintering, maar zag die droom in de slotminuten in duigen vallen. Zelf ging het in blessuretijd met 2-1 onderuit op bezoek bij HNK Rijeka, terwijl grootste concurrent Real Sociedad in extremis een punt uit het vuur sleepte in Napels.

 Voorafgaand wist de ploeg uit Alkmaar dat het zich met een zege op het al uitgeschakelde Rijeka op eigen kracht zou plaatsen voor de volgende ronde. Bij een gelijkspel was AZ afhankelijk van het resultaat tussen groepswinnaar Napoli en Real Sociedad.

 Tegen de verhoudingen in kwamen de Kroaten na rust op voorsprong via Luka Menalo. Lang had AZ niet nodig om van de schrik te bekomen: Owen Wijndal knalde van ruim twintig meter zijn eerste Europese doelpunt binnen.

 Bevrijdend werkte die treffer allerminst voor AZ, dat de grip op de wedstrijd daarna verloor. Tien minuten voor tijd werd een overtreding van Jesper Karlsson zwaar bestraft met een directe rode kaart en werd het vooral tegenhouden voor de bezoekers. In de slotfase ging AZ uiteindelijk zelfs nog onderuit door een treffer van Ivan Tomecak.

 Sociedad stond lang op achterstand op bezoek bij Napels en dus leek de remise op bezoek bij Rijeka alsnog genoeg te zijn. De dubbele dreun viel echter diep in de blessuretijd: op het moment dat Sociedad op 1-1 kwam, scoorde Rijeka de 2-1 in Kroatië.

###

"
757;585875;PSV;Omonia Nicosia;PSV;OMON;4;0;2020-12-11Z;2020-21 UEFA Europa League, Groepsfase;PSV pakt groepswinst na makkelijke overwinning;"PSV heeft de groepsfase van de Europa League afgesloten met een thuiszege op Omonia Nicosia (4-0). Donyell Malen, Denzel Dumfries en Joël Piroe (2) tekenden voor de treffers voor de club uit Eindhoven. Jordi Gómez miste in de 70e minuut nog een strafschop voor de bezoekers.

 PSV kreeg na de eenvoudige zege op de huidige nummer 6 van Cyprus goed nieuws uit Griekenland, waar PAOK gelijkspeelde tegen Granada (0-0). Daardoor overwinteren niet de Spanjaarden maar PSV als groepswinnaar in de Europa League.

 De huidige nummer 3 van de eredivisie ontloopt nu tijdens de loting voor de zestiende finales de andere poulewinnaars van de Europa League. PSV stuit ook niet direct op de beste nummers 3 van de groepsfase van de Champions League. Dat betekent dat de huidige nummer drie van de Eredivisie het in de zestiende finales niet hoeft op te nemen tegen clubs als Manchester United, Arsenal en AS Roma.

 ​Schmidt spaart spelers 
De Duitse trainer Roger Schmidt van PSV besefte de voordelen van de groepswinst. Hij sloot eveneens niet uit dat Granada wel eens punten kon verliezen in Thessaloniki. Daarom liet hij drie dagen voor de competiewedstrijd tegen FC Utrecht geen tweede elftal aan de aftrap verschijnen.

 Hij hield wel rekening met het drukke programma tot aan de winterstop. Cody Gakpo, Mario Götze, Ibrahim Sangaré, Jordan Teze en Olivier Boscagli maakten geen deel uit van de basisformatie. Doneyll Malen, Pablo Rosario en Philipp Max maakten in de rust plaats voor Gakpo, Sangaré en Boscagli.

 Piroe evenaart Ronaldo 
De 4-0 zege van PSV is de grootste zege in de groepsfase van een Europees toernooi. Nog nooit wonnen de Eindhovenaren met een marge van vier.

 Joël Piroe heeft met de twee goals in blessuretijd een record op zijn naam geschreven. De 21-jarige aanvaller is de eerste PSV'er die tijdens zijn Europese debuut minimaal twee keer weet te scoren sinds Ronaldo in 1994.

###

"
758;585861;Wolfsberger;Feyenoord;WOL;FEY;1;0;2020-12-11Z;2020-21 UEFA Europa League, Groepsfase;Flets Feyenoord uitgeschakeld na zeperd tegen Wolfsberger;"Feyenoord had in Klagenfurt een overwinning nodig om zich bij de laatste 32 ploegen te scharen. De ploeg van Advocaat dwong echter veel te weinig af tegen de nummer 7 van Oostenrijk. In defensief opzicht bleek de Rotterdamse formatie bovendien kwetsbaar.

 Wolfsberger AC, dat eind oktober al verrassend met 4-1 won in De Kuip, overwintert als nummer 2 van de poule voor de eerste keer in Europees verband. Dinamo Zagreb, vooraf al zeker van de groepswinst, sloot de poulefase af met een overwinning tegen hekkensluiter CSKA Moskou (3-1).

 Feyenoord had op het zware veld moeite om tot goed voetbal te komen. Het compact spelende Wolfsberger AC had minder last van de winterse omstandigheden en had daardoor in de beginfase een licht overwicht. Doelman Nick Marsman liet zich echter niet verrassen.

 De eerste grote kans was halverwege de eerste helft voor Feyenoord. Jens Toornstra mocht in vrijstaande positie aanleggen, maar hij schoot naast. Na een half uur viel de openingstreffer aan de andere kant. Orkün Kökcü liet zich fysiek aftroeven door Matthäus Taferner waarna Dejan Joveljic de bal van dichtbij over de doellijn kon werken.

 Bryan Linssen, hersteld van een blessure, kon daarna een voorzet van Kökcü net niet aantikken, waardoor de gelijkmaker uitbleef. Van aanvoerder Steven Berghuis ging voor de rust nauwelijks enige dreiging uit.

 Na de pauze ploeterde Feyenoord voort. De Rotterdamse brigade slaagde er niet in om het stug verdedigende Wolfsberger AC echt onder druk te zetten. Met een dubbele wissel in de 72e minuut trachtte Advocaat zijn haperende ploeg van nieuwe impulsen te voorzien. Ook met João Carlos Teixeira, Luis Sinisterra (terug na een langdurige knieblessure) en later ook Naoufal Bannis wilde het echter niet lukken.

###

"
759;588976;PSV Vrouwen;Barcelona;PSV;BAR;1;4;2020-12-10Z;2020-21 UEFA Women's Champions League, 16e finales;Ongelukkig CL-debuut PSV Vrouwen tegen scorende Lieke Martens;"De voetbalsters van PSV hebben bij hun debuut in de Champions League ruim verloren van FC Barcelona. De Spaanse ploeg zegevierde in Eindhoven met 4-1. International Lieke Martens maakte een kwartier voor tijd namens de bezoekers het vierde doelpunt. De return is volgende week.

 Barcelona, in 2019 finalist, leidde bij de rust met 2-0. Bij beide treffers zag de PSV-defensie er niet goed uit. Eerst tastte keepster Sari van Veenendaal mis bij een hoge voorzet vanaf de linkerkant waarna Jennifer Hermoso raak kon koppen. Op slag van rust werkte Mandy van den Berg een voorzet vanaf de rechterkant in eigen doel.

 Na rust was PSV een paar keer gevaarlijk. Jeslynn Kuijpers miste in de 54e minuut na een fout van de Spaanse keepster Sandra Paños de grootste kans (naast). Na ruim een uur nam Barcelona dankzij treffers van Asisat Oshoala en Martens verder afstand van de thuisclub. In de voorlaatste minuut zorgde Joëlle Smits, na prima voorbereidend werk van Janou Levels, voor de eerste treffer ooit van de vrouwenploeg van PSV in de Champions League.

 De Vrouwen van Ajax spelen donderdag thuis tegen Bayern München in de Champions League. (ANP)

###

"
760;574663;NAC Breda;FC Dordrecht;NAC;DOR;0;1;2020-12-07Z;2020-21 Keuken Kampioen Divisie;Jarige Musaba schiet Dordrecht in 97ste minuut naar zege op NAC;"In de jacht op promotie naar de Eredivisie heeft het ambitieuze NAC Breda in de Keuken Kampioen Divisie een pijnlijke nederlaag geïncasseerd. De Brabanders gingen tegen hekkensluiter FC Dordrecht verrassend onderuit: 0-1. Op zijn verjaardag maakte invaller Richie Musaba diep in de extra tijd het winnende doelpunt.

 Met name Mario Bilate liet namens de thuisclub in de eerste helft de nodige kansen liggen. Na de pauze hield het overwicht van NAC aan, maar de ploeg van trainer Maurice Steijn faalde opnieuw in de afwerking. In de extra tijd miste Musaba eerst nog van dichtbij een grote kans. Kort daarna was hij alsnog de gevierde man met een bekeken schot in de verre hoek.

 NAC staat nu vijfde op de ranglijst, op 9 punten van koploper SC Cambuur. FC Dordrecht klom dankzij de derde competitiezege naar de achttiende plek.

 Eerder op de dag eindigde het duel in Brabant tussen laagvlieger FC Den Bosch en subtopper NEC in 2-2. Voor de bezoekers uit Nijmegen kwam Jordy Bruijn twee keer tot scoren

###

"
761;574665;Excelsior;FC Volendam;EXC;VOL;2;3;2020-12-08Z;2020-21 Keuken Kampioen Divisie;Volendam wint op de valreep van Excelsior;"​Na drie remises op rij heeft FC Volendam weer eens gewonnen in de Keuken Kampioen Divisie. De ploeg van trainer Wim Jonk zegevierde met 3-2 bij Excelsior Rotterdam.

 Boy Deul was met twee treffers de gevierde man bij de bezoekers. Hij opende eerst na een klein kwartier de score en in de 88e minuut zorgde hij met een daverend schot voor de winst. Ook Martijn Kaars kwam tot scoren voor FC Volendam. Namens Excelsior troffen Luigi Bruins en Siebe Horemans doel.

 Volendam staat op de zesde plaats met 27 punten. Excelsior, dat in de vorige wedstrijd met 3-1 verloor bij Roda JC, bezet de twaalfde plek met 20 punten.

###

"
762;576637;Bayern München;RB Leipzig;MUN;RBL;3;3;2020-12-06Z;2020-21 German Bundesliga;Bayern en Leipzig gelijk in spektakelstuk, Kluivert scoort;"Leipzig was niet in de Allianz Arena in München om te verdedigen en kwam na een snelle omschakeling in de 19e minuut op 1-0 door Christopher Nkunku. Jamal Musiala, net ingevallen voor Javi Martínez, die wegens spierklachten niet verder kon, zorgde na een half uur voor de gelijkmaker. Bayern drukte even door en kwam enkele minuten later via Thomas Müller op 2-1. Net als bij het eerste doelpunt was de assist van Kingsley Coman.

 Justin Kluivert, in de basis begonnen, bracht Leipzig met zijn eerste doelpunt voor de Duitse club weer terug. Op aangeven van Amadou Haidara schoot de Nederlander raak, laag in de linkerhoek. Leipzig kwam vlak na de rust weer op voorsprong. Emil Forsberg verschalkte doelman Manuel Neuer voor de derde keer met een kopbal.

 Ook Bayern gaf niet op. Müller maakte zijn tweede met het hoofd, opnieuw op aangeven van Coman en voorkwam zo een nederlaag.

 Borussia Dortmund heeft voor de tweede keer op rij puntenverlies geleden in de Bundesliga. Uit bij Eintracht Frankfurt kwam het niet verder dan 1-1. Vorige week verloor Dortmund van FC Köln dat vandaag Wolfsburg op 2-2 hield. Wout Weghorst maakte zijn zevende doelpunt van het seizoen.

###

"
763;574669;Almere City FC;Jong FC Utrecht;ALM;JUT;4;1;2020-12-05Z;2020-21 Keuken Kampioen Divisie;Almere City blijft in spoor koploper Cambuur;"Almere City blijft in de Keuken Kampioen Divisie in het spoor van koploper SC Cambuur. De ploeg van trainer Ole Tobiasen won met 4-1 van Jong FC Utrecht, mede door een beauty van Ilias Alhaft.

 De bezoekers uit Utrecht kwamen in de tweede helft via Daniel Arzani op 0-1. In het daaropvolgende kwartier scoorde Almere echter vier keer. Invaller Ilias Alhaft maakte gelijk met een fraai schot van afstand. Ryan Koolwijk zorgde voor de 2-1 en Thomas Verheydt maakte de 3-1. In de 70ste minuut bepaalde Faris Hammouti de eindstand op 4-1.

 Almere City heeft nu 34 punten. Dat zijn er drie minder dan koploper Cambuur, dat eerder op de vrijdagavond met 2-1 won bij Telstar.

###

"
764;585889;Granada;PSV;GRA;PSV;0;1;2020-12-04Z;2020-21 UEFA Europa League, Groepsfase;PSV wint van Granada en is door naar knock-outfase Europa League;"PSV heeft de volgende ronde in de Europa League bereikt. Het elftal van trainer Roger Schmidt won donderdag in Spanje met 1-0 van Granada. Aanvaller Donyell Malen maakte in de 38ste minuut op aangeven van Philipp Max het doelpunt.

 Die zege volstond omdat PAOK Saloniki met 2-1 verloor bij Omonia Nicosia. Na vijf speelronden leidt Granada met 10 punten, gevolgd door PSV met 9, PAOK met 5 en Omonia Nicosia met 4. PSV sluit de poulefase volgende week af met een thuiswedstrijd tegen Omonia Nicosia. Granada speelt het laatste groepsduel bij PAOK.

 PSV werd in het seizoen 2015/2016 in de achtste finales van de Champions League uitgeschakeld. De vier seizoenen daarna strandden de Eindhovenaren in de Europese clubtoernooien nog voor de winterstop.

 Noni Madueke, aanvoerder Denzel Dumfries en invaller Eran Zahavi vielen donderdag allemaal geblesseerd uit bij PSV.

###

"
765;585887;AZ;Napoli;AZ;NAP;1;1;2020-12-04Z;2020-21 UEFA Europa League, Groepsfase;AZ heeft alles in eigen hand na knap gelijkspel tegen Napoli;"AZ heeft in de thuiswedstrijd tegen Napoli knap gelijkgespeeld: 1-1. De club uit Alkmaar heeft het volgende week tijdens de uitwedstrijd tegen Rijeka in eigen hand of het overwintert in de Europa League. Winst in Kroatië in de laatste groepswedstrijd volstaat voor een plaats tussen de laatste 32 overgebleven clubs.

 Dries Mertens schoot Napoli met zijn 130e doelpunt voor de Italiaanse ploeg, al in de 6e minuut op voorsprong in zijn honderdste Europese wedstrijd. Bruno Martins Indi maakte in de 54e minuut gelijk. Teun Koopmeiners miste na een klein uur een uitgelezen kans op de 2-1. Hij zag zijn strafschop gekeerd door doelman David Ospina. Koopmeiners miste eerder dit seizoen al penalty's tegen Sparta en RKC.

 Rijeka bewijst AZ grote dienst

 HNK Rijeka heeft Real Sociedad in de Europa League op 2-2 gehouden. Daarmee bezorgde de Kroatische ploeg AZ een goede uitgangspositie om de volgende ronde te halen. Als de Alkmaarders volgende week in Kroatië het laatste groepsduel winnen, is de ploeg van trainer Arne Slot verzekerd van deelname aan de knock-outfase.

 De Spaanse koploper was op eigen veld veel sterker dan Rijeka maar kwam voor rust niet tot scoren. Spits Alexander Isak verkwanselde twee grote kansen voordat Darko Velkovski de bezoekers tegen de verhoudingen in op voorsprong kopte uit een corner. Na rust veranderde er weinig aan het spelbeeld en bleef Sociedad aanvallen. Twintig minuten voor tijd maakte invaller Jon Bautista eindelijk gelijk, maar opnieuw kwamen de Kroaten op voorsprong. Nu was Stjepan Lončar trefzeker na een corner. De thuisploeg had niet lang nodig om met een antwoord te komen, Nacho Monreal knalde vijf minuten later raak, maar het was niet voldoende voor de overwinning.

###

"
766;585896;Feyenoord;Dinamo Zagreb;FEY;DZG;0;2;2020-12-04Z;2020-21 UEFA Europa League, Groepsfase;Feyenoord wacht climax in Oostenrijk na deceptie tegen Zagreb;"Het wordt voor Feyenoord nog een hels karwei om te overwinteren in de Europa League. De Rotterdammers verloren in eigen huis met 0-2 van Dinamo Zagreb en zagen Wolfsberger winnen op bezoek bij CSKA Moskou. En dus komt alles aan op de confrontatie van volgende week in Oostenrijk, waar gewonnen moet worden om ook in 2021 verzekerd te zijn van Europees voetbal.

 Met nog één groepsduel te gaan staat Feyenoord met vijf punten op de derde plek. Wolfsberger, de tegenstander van volgende week, staat daar twee punten boven. Zagreb is door de zege al zeker van de groepswinst, CSKA is uitgeschakeld.

 In oktober ging Feyenoord nog keihard onderuit tegen de Oostenrijkers. In de eigen Kuip werd het toen 1-4. Ook uit de wedstrijd tegen Zagreb van donderdagavond kan Feyenoord weinig vertrouwen putten. De gehavende selectie van trainer Dick Advocaat kon geen vuist maken tegen de landskampioen van Kroatië, dat uiteindelijk vrij zakelijk de wedstrijd naar zich toe trok.

 Aderlating op slag van rust 

 Vlak voor rust kreeg Feyenoord een dubbele dreun te verwerken: Uros Spajic moest net als de eerder uitgevallen Bryan Linssen geblesseerd naar de kant en als kers op de taart viel uitgerekend op dat moment de 0-1. Orkun Kökcü veroorzaakte een strafschop, die dus werd benut.

 Met goede moed ging Feyenoord na rust uiteraard op zoek naar de gelijkmaker, maar de goal viel vrij knullig aan de andere kant. De bal viel binnen via Lovro Majer, maar na pakweg 20 seconden ging alsnog de vlag omhoog wegens vermeend buitenspel. Na overleg tussen de arbiters bleek het echter toch een geldig doelpunt te zijn en bereikte het chagrijn van Feyenoord het kookpunt.

 Zo verloor Feyenoord dus niet alleen het duel met Zagreb, maar ook twee basiskrachten. Voor Advocaat valt te hopen dat Spajic en Linssen weer tijdig hersteld zijn voor de wedstrijd op bezoek bij Wolfsberger. Want daar moet het dus gebeuren voor Feyenoord: winst in Oostenrijk betekent toch nog dat de Rotterdammers Europees overwinteren.

###

"
767;588153;Seattle Sounders FC;FC Dallas;SEA;DAL;1;0;2020-12-02Z;2020 MLS, Western Conference Playoffs - Semifinals;Sounders met invallende Leerdam naar finale Western Conference;"Seattle Sounders heeft voor het tweede jaar op rij de finale van de MLS Western Conference gehaald. De regerend landskampioen was in eigen huis met 1-0 te sterk voor FC Dallas.

 Zonder slag of stoot kwam die zege niet tot stand. Ook underdog Dallas kreeg een handvol mogelijkheden om te stunten in het Centurylink Field.

 Waar Dallas die kansen liet liggen, was Sounders iets scherper voor het doel. Vlak na rust was het verdediger Shane O'Neill, die in het verleden ook uitkwam voor Excelsior en NAC Breda, die het uiteindelijke winnende doelpunt binnen kopte.

 Na dik een uur spelen maakte ook nog Kelvin Leerdam zijn opwachting.

 In de finale wacht de winnaar van de halve finale tussen Sporting KC en Minnesota United.

###

"
768;585783;Liverpool;Ajax;LIV;AJA;1;0;2020-12-02Z;2020-21 UEFA Champions League, Groepsfase;Liverpool beëindigt ongeslagen uitreeks van Ajax: 1-0;"Ajax heeft het Champions League-duel op bezoek bij Liverpool teleurstellend met 1-0 verloren. Omdat concurrent Atalanta een punt pakte tegen Midtjylland moet Ajax volgende week winnen van Atalanta om door te gaan naar de volgende ronde.

 Ajax startte tegen Liverpool met Edson Álvarez op het middenveld en Dusan Tadic in de punt van de aanval. Erik ten Hag koos op de vleugels voor de Brazilianen David Neres en Antony. Daardoor begonnen Lassina Traoré en Zakaria Labyad op de bank.

 Geen goals voor rust
In een vermakelijk beginfase, waar Liverpool het betere van het spel had, was Curtis Jones heel dicht bij de openingstreffer. Vanaf randje zestien knalde de middenvelder de bal keihard op de paal, doelman Andre Onana kon alleen maar toekijken. Toen de Engelse storm ging liggen kwam Ajax steeds beter in het duel. Noussair Mazraoui, die een uitstekende wedstrijd op de mat legde, deed na ruim een halfuur de beste poging voor Ajax. Zijn afstandsschot werd echter stijlvol gekeerd door doelman Caoimhín Kelleher, die de in de warming-up afgehaakte Alisson Becker verving en zo zijn debuut maakte in de Champions League.

 Zeldzame blunder
In de tweede helft kreeg Ajax ook goede kansen via Davy Klaassen en Neres, maar tot een doelpunt leidde dat niet. Waar Ajax de kansen onbenut liet, sloeg Liverpool na een klein uur wel toe. Onana schatte een voorzet vanaf de rechterkant totaal verkeerd in, waarna Jones de bal bij de tweede paal simpel kon binnen tikken. Een zeldzame blunder van de doorgaans betrouwbare Ajax-doelman.

 Ajax kwam die tik niet meer te boven, al kwam invaller Klaas-Jan Huntelaar in de absolute slotfase nog heel dichtbij. De targetman van Ajax kreeg een vrije kopkans, maar doelman Kelleher wist de bal met een katachtige reflex te keren. En zo kwam er een einde aan de indrukwekkende ongeslagen uitreeks van Ajax. De ploeg van Ten Hag had in de Champions League al elf duels buitenshuis niet meer verloren (7 zeges, 4 remises).

 In dezelfde groep knokte Atalanta zich tegen Midtjylland naar een gelijkspel (1-1) en steeg zo naar de tweede plaats. Ajax moet de laatste wedstrijd tegen Atalanta dus winnen om door te gaan naar de volgende ronde. Het cruciale duel staat volgende week woensdag op het programma

###

"
769;574680;Go Ahead Eagles;Jong AZ;GAE;JAZ;0;1;2020-12-02Z;2020-21 Keuken Kampioen Divisie;Nieuwe zeperd voor Go Ahead Eagles tegen Jong AZ;"Go Ahead Eagles heeft opnieuw averij opgelopen in de Keuken Kampioen Divisie. In de thuiswedstrijd tegen Jong AZ verloor de club uit Deventer met minimale cijfers: 0-1.
Bij het duel tussen Go Ahead Eagles en Jong AZ waren de hoogtepunten op één hand te tellen. In de eerste helft was Go Ahead Eagles de enige ploeg die aanspraak maakte op een doelpunt. Frank Ross was na 25 minuten het dichtst bij de 1-0, maar zijn inzet ging rakelings over.

 Waar Go Ahead Eagles verzuimde om de mogelijkheden af te maken was het voor Jong AZ bij de eerste poging gelijk raak. Thijs Oosting schoot de bal zes minuten na rust uit een vrije trap langs doelman Jay Gorter en zorgde zo voor de onverdiende voorsprong.

 In de slotfase kreeg Go Ahead-spits Jacob Mulenga uit een goede voorzet van invaller Brad van Hoeven de uitgelezen kans om zijn ploeg langszij te brengen. Zijn kopbal eindigde echter op de lat. Door de nederlaag staat Go Ahead Eagles op een teleurstellende twaalfde plaats. Jong AZ stijgt op de ranglijst en staat nu zestiende in de competitie.

###

"
770;576624;VfL Wolfsburg;Werder Bremen;WOB;SVW;5;3;;2020-21 German Bundesliga;;
771;548680;Verenigde Staten;Nederland;USA;NED;2;0;2020-11-30Z;2019 FIFA Wereldkampioenschap Vrouwen, Finale;Geen revanche voor oranjevrouwen in oefenduel met VS;"Het Nederlands voetbalelftal voor vrouwen is er vrijdag niet in geslaagd voor een verrassing te zorgen tegen de Verenigde Staten. Oranje ging in een oefenwedstrijd in Breda met 2-0 onderuit tegen de nummer 1 van de wereld. Dat was dezelfde uitslag tussen beide landen als vorig jaar juli in Lyon tijdens de finale van het wereldkampioenschap.

 De nederlaag was verdiend. Nederland noteerde in de 87e minuut via spits Jill Roord de eerste en enige doelkans. De eindstand was toen al bereikt. Rose Lavelle opende kort voor rust de score, toen ze vanaf rechts naar binnen draaide en de bal in de verre hoek naast keepster Sari van Veenendaal krulde. De tweede treffer kwam in de 70ste minuut op naam van Kristie Mewis.

 Bij Oranje ontbrak Sarina Wiegman op de bank. De bondscoach verliet vrijdagmiddag het trainingskamp wegens familieomstandigheden. Assistent-trainer Arjan Veurink nam de taken van Wiegman waar en werd bijgestaan door Arvid Smit, die normaal gesproken de wedstrijden vanaf de tribune bekijkt.

###

"
772;585911;AZ;Real Sociedad;AZ;RSO;0;0;;2020-21 UEFA Europa League, Groepsfase;;
773;585920;CSKA Moskou;Feyenoord;CSK;FEY;0;0;;2020-21 UEFA Europa League, Groepsfase;;
774;585909;PSV;PAOK Saloniki;PSV;PAOK;3;2;;2020-21 UEFA Europa League, Groepsfase;;
775;585792;Ajax;FC Midtjylland;AJA;MID;3;1;2020-11-30Z;2020-21 UEFA Champions League, Groepsfase;Sterk Ajax dendert na rust over Midtjylland heen;"Ajax heeft goede zaken gedaan in de Champions League. Na een karrenvracht aan kansen te hebben gemist in het eerste bedrijf, denderde Ajax in de tweede helft alsnog met volle kracht over Midtjylland heen: 3-1.

 Aan kansen had de thuisploeg in de eerste helft geen gebrek. Met name Zakaria Labyad en Lassina Traoré kwamen meermaals in scoringspositie, maar wisten het net telkens niet te vinden. Als het niet Midtjylland-keeper Jesper Hansen was die Ajax van het scoren weerhield, dan verprutsten de Amsterdammers de kans zelf wel.

 Hoe anders was dit in de tweede helft, waarin het ineens heel rap ging. Met name de openingstreffer van Ryan Gravenberch na anderhalve minuut spelen was van grote schoonheid: de jonge middenvelder controleerde bal, legde hem direct goed en pegelde van ver heel fraai binnen.

 Na twee keer knipperen met de ogen was het direct weer raak. Op aangeven van Dusan Tadic controleerde Noussair Mazraoui de bal even knap als dat Gravenberch hem enkele ogenblikken daarvoor binnenschoot en de Marokkaans international schoof Ajax op een dikverdiende 2-0 voorsprong.

 De honger naar meer was duidelijk terug te zien in het veldspel van de thuisploeg. Een kwartier na de scoreverdubbeling zette David Neres Ajax op 3-0 na goed voorbereidend werk van Traoré.

 Vlak daarvoor kreeg Ajax nog een klap te verduren: Daley Blind moest met wat op het oog een hamstringblessure leek geblesseerd afhaken. Het lijkt het gevolg van het drukke speelschema van de regerend landskampioen en vormt een smetje op de verder vlekkeloze overwinning van de Amsterdammers.

 Tien minuten voor tijd deed Midtjylland vanaf de strafschopstip nog wel wat terug, maar de zege van Ajax kwam niet meer in gevaar. De overwinning betekent dat Ajax in ieder geval overwintert in Europa: het kan de derde plek niet meer mislopen. De laatste twee speelrondes moeten gaan uitwijzen of het in 2021 in de Champions League of de Europa League verdergaat.

 Groepsgenoot Atalanta zorgde voor een stunt door op bezoek bij Liverpool met 0-2 te winnen. Josip Ilicic en Robin Gosens maakten de doelpunten op Anfield. Drie weken geleden won Liverpool in Italië nog met 0-5.

 Liverpool trad aan met veel wisselspelers. De ploeg van trainer Jürgen Klopp gaat door een ware blessuregolf, waarbij onder meer Virgil van Dijk, Trent Alexander-Arnold en Joe Gomez kwetsuren opliepen.

 Ajax en Atalanta komen door hun overwinningen allebei op zeven punten in groep D. Liverpool leidt met negen punten. Volgende week gaat Ajax op bezoek op Anfield, Atalanta ontvang Midtjylland.

###

"
776;585931;Feyenoord;CSKA Moskou;FEY;CSK;3;1;;2020-21 UEFA Europa League, Groepsfase;;
777;576602;Borussia Dortmund;Bayern München;DOR;MUN;2;3;2020-11-30Z;2020-21 German Bundesliga;Bayern deelt tik uit aan Dortmund in spectaculaire Klassiker;"​Bayern München heeft de topper tegen Borussia Dortmund met 3-2 gewonnen. De regerend landskampioen versloeg Dortmund voor de zesde keer op rij, en gaat nu alleen aan de leiding in de Bundesliga.

 Al in de eerste minuut van de spectaculaire wedstrijd kreeg spits Robert Lewandowski namens Bayern München een grote kans om zijn voormalige ploeg pijn te doen, maar hij schoot rakelings naast. Twintig minuten later leek de Pool alsnog te scoren maar de VAR ontdekte buitenspel en keurde het doelpunt af. Dortmund overleefde de sterke fase van de bezoekers en kwam vlak voor rust op 1-0 doordat Marco Reus een voorzet van Raphael Guerreiro afrondde.

 Lang kon Dortmund niet leunen op die voorsprong want in blessuretijd van de eerste helft trok David Alaba met een vrije trap de stand weer gelijk. Bayern had niet lang nodig in de tweede helft om ook de tweede goal te maken. Lewandowski was trefzeker met een knappe kopbal, zijn 17de doelpunt tegen Dortmund sinds zijn overstap in 2014.

 Invaller Leroy Sané maakte de 3-1, waarna spits Erling Haaland het verschil in de 83ste minuut verkleinde tot 3-2. In de spannende slotfase scoorde Lewandowski de 4-2, maar opnieuw zette de VAR een streep door de treffer.

 De laatste keer dat Dortmund van Bayern wist te winnen was in november 2018. Door de zege staat de ploeg van trainer Hansi Flick twee punten los van naaste belager RB Leipzig.

 Bayern München vreest voor een knieblessure bij international Joshua Kimmich. Hoe ernstig de blessure is, kon Bayern nog niet zeggen. ""We gaan geen speculaties bekendmaken. We gaan hier professioneel mee om. Maar Joshua is een van onze belangrijkste spelers. Het zal niet gemakkelijk worden hem te vervangen"", zei trainer Hansi Flick na afloop.

 Kimmich maakte in de eerste helft een overtreding op Haaland, waar hij ook een gele kaart voor kreeg. Daarbij raakte hij zelf geblesseerd aan zijn rechterknie. Twee verzorgers van Bayern moesten de 25-jarige Duitser ondersteunen toen hij van het veld liep.

###

"
778;574741;Telstar;Go Ahead Eagles;TEL;GAE;1;2;;2020-21 Keuken Kampioen Divisie;;
779;574724;Roda JC Kerkrade;MVV Maastricht;RJC;MVV;2;0;;2020-21 Keuken Kampioen Divisie;;
780;570661;Nederland;Bosnië en Herzegovina;NED;BOS;3;1;;2020-22 UEFA Nations League, Groepsfase;;
781;574718;De Graafschap;SC Cambuur Leeuwarden;GRA;CAM;0;2;;2020-21 Keuken Kampioen Divisie;;
782;587983;FC Twente Vrouwen;Ajax Vrouwen;TWE;AJA;2;1;2020-11-30Z;2020-21 Vrouwen Eredivisie, 2020-21 Pure Energie Eredivisie Vrouwen;FC Twente vrouwen bezorgt Ajax eerste nederlaag van het seizoen;"In de Vrouwen Eredivisie is FC Twente koploper Ajax tot op vijf punten genaderd. Na de overwinning op PSV wist Twente ook de Amsterdammers te verslaan: 2-1. Het is de eerste nederlaag van het seizoen voor Ajax, dat nog wel koploper blijft met drie punten voorsprong op PSV.

 Ajax verraste deze week door Sherida Spitse vast te leggen, maar de 180-voudig international sluit pas in januari aan bij de Amsterdamse selectie en daarom begon de koploper met de vertrouwde namen aan de aftrap. Die begonnen scherp aan het duel en dat leidde na een half uur tot de voorsprong. Twentenaar Marisa Olislagers leed niet voor het eerst in de wedstrijd balverlies, waarna Marjolijn van den Bighelaar van buiten de zestien de bal in het doel mikte. Eén minuut later maakte Olislagers haar fout bijna goed, maar haar inzet verdween over het doel.

 Twente, met vijf internationals in de basis, kwam nog voor rust op gelijke hoogte. Keepster Lize Kop redde in eerste instantie nadat Ajacied Stefanie van der Gragt een vijandelijke hoekschop richting eigen doel kopte, maar kon niet voorkomen dat de bal daarna alsnog over de doellijn viel. Op slag van rust kwam Kop vervolgens goed weg toen ze geel kreeg voor het bewust hard invliegen op de doorgebroken Bente Jansen, die een tijd aangeslagen bleef liggen. De verdiende vrije trap van Olislagers belandde op de lat.

 Jansen keerde na rust terug en gaf de assist bij de 2-1, Fenna Kalma kon simpel binnen tikken. Na de tackle van haar collega aan de andere kant kwam ook Twente-keepster Daphne van Domselaar hard in botsing met een doorgebroken speelster, de ingevallen Lucie Voňková, nadat ze de bal net op tijd had weggewerkt. Ajax zette het slotoffensief in en kreeg een legio aan kansen, maar de gelijkmaker bleef uit.

###

"
783;570637;Polen;Nederland;POL;NED;1;2;2020-11-19Z;2020-22 UEFA Nations League, Groepsfase;Oranje ondanks winst in Polen niet naar Final Four Nations League;"Het Nederlands elftal is er niet in geslaagd om de Final Four te bereiken van de Nations League. De ploeg van Frank de Boer knokte zich in en tegen Polen naar een knappe 1-2 zege, maar omdat Italië geen fout maakte tegen Bosnië-Herzegovina blijven de Italianen Nederland voor in de poule.
De Boer had eerder al aangekondigd dat hij tegen Polen 'frisse benen' het veld in zou sturen. Hij wijzigde het elftal op vier plaatsen ten opzichte van het gewonnen duel met Bosnië-Herzegovina. Op de backposities maakten Denzel Dumfries en Owen Wijndal plaats voor Patrick van Aanholt en Hans Hateboer, voorin werden Luuk de Jong en Steven Berghuis vervangen door Donyell Malen en Calvin Stengs. Memphis Depay begon daardoor weer in de punt van de aanval.

 Oranje, dat inmiddels bekend staat als 'Reparatiebedrijf Oranje', kwam ook in het duel met Polen al vroeg op achterstand. Davy Klaassen kon de opstomende Jamil Jozwiak niet bijhouden en ook Daley Blind kon de Pool vervolgens niet afstoppen. Jozwiak bekroonde zijn goede actie door de bal langs doelman Tim Krul te schuiven.

 Het Nederlands elftal kwam zo voor de zeventiende keer op achterstand in de laatste 28 interlands. Onder Koeman incasseerde Oranje in twaalf van de twintig interlands de openingsgoal, onder Lodeweges in één van de twee en onder Frank de Boer in vier van de zes.

 Het Nederlands elftal oogde in de eerste helft kwetsbaar achterin, maar tegelijkertijd creëerde het zelf ook genoeg mogelijkheden. Malen kreeg misschien wel de grootste kans op de gelijkmaker. De aanvaller van PSV kon na een klein kwartier vrij inkoppen, maar kon de bal niet genoeg richting geven. Ook Georginio Wijnaldum kreeg een goede kans, maar oog in oog met doelman Lukasz Fabianski kwam hij niet verder dan een rollertje.
Na rust ging Oranje, mét Dumfries die inviel voor de tegenvallende Hateboer, op jacht naar de verdiende gelijkmaker. En ook in de tweede helft kreeg Nederland genoeg kansen, maar onder andere Memphis en Davy Klaassen hadden het vizier niet op scherp. Uiteindelijk lukte het Oranje na 77 minuten wel vanaf de penaltystip. Wijnaldum kreeg een duwtje in de zestienmeter en de scheidsrechter wees naar de stip. Memphis schoot de bal vervolgens onberispelijk hard achter doelman Fabianski.

 Niet veel later was het opnieuw raak voor Oranje. Aanvoerder Wijnaldum, die tegen Bosnië-Herzegovina ook al twee keer trefzeker was, kopte knap binnen uit een hoekschop. En zo beloonde Oranje zichzelf in een uitstekende tweede helft, waarin het voortdurend op zoek ging naar doelpunten en maakte het dus opnieuw een achterstand goed.

 Ondanks de zege eindigt Nederland op de tweede plek in de poule en komt de ploeg van De Boer volgend seizoen ook weer uit in de League A van de Nations League. Italië dat met 2-0 won van Bosnië-Herzegovina is groepswinnaar en plaatst zich voor de finaleronde. Naast Italië wisten België, Frankrijk en Spanje zich ook te plaatsen voor de Final Four.

###

"
785;587987;FC Twente Vrouwen;PSV Vrouwen;TWE;PSV;3;2;2020-11-30Z;2020-21 Vrouwen Eredivisie, 2020-21 Pure Energie Eredivisie Vrouwen;FC Twente vrouwen wint topper en passeert PSV;"De FC Twente-vrouwen hebben in een directe strijd om de tweede plaats van de PSV-vrouwen gewonnen. In Enschede waren ze ondanks een horrorblessure van Elena Dhont te sterk voor PSV: 3-2.

 Vorige week ontsnapte PSV nog tegen ADO Den Haag dankzij een late treffer van invaller Esmee Brugts (1-0), maar toch koos trainer Sander Luiten zondag voor dezelfde elf speelsters als vorige week. Zij moesten winnen om in het spoor van de nog ongeslagen koploper Ajax te blijven, dat vrijdag met 0-3 van ADO Den Haag won. In een vermakelijke eerste helft pakte dat in eerste instantie goed uit voor de Eindhoveraren. Al na tien minuten schoof topscorer Joëlle Smits de 0-1 binnen, na een goede pass vanaf eigen helft van Aniek Nouwen.

 Daarna was het de beurt aan FC Twente. Dat drong aan en kreeg de eerste kans via de Belgische international Elena Dhont, die in twee basisplaatsen al drie keer had gescoord, maar tijdens het schieten een horrorblessure opliep. Aan de stand van haar knie bleek dat het meteen einde wedstrijd was voor de 22-jarige en ze werd vervangen door Bente Jansen.

 De ploeg uit Enschede kreeg duidelijk een mentale tik, Kika van Es was in tranen, maar toch wist aanvoerder Renate Jansen al snel op een schitterende manier de stand gelijk te trekken. Na een rush krulde ze de bal van buiten de zestien in de hoek. Sterker nog, Anna-Lena Stolze passeerde acht minuten voor rust keepster Sari van Veenendaal nogmaals met een bekeken schuiver. Een moment van onoplettendheid van Van Es werd de thuisploeg vervolgens meteen fataal. De verdediger verloor de bal in de zestien en het was een koud kunstje voor Smits om gelijk te maken, haar tiende treffer van het seizoen.

 De thuisploeg nam na rust weer het initiatief en dat leidde al snel tot opnieuw een voorsprong. Fenna Kalma scoorde nadat ze zelf de aanval opzette en de bal terugkreeg van Stolze: 3-2. Van Veenendaal ging niet helemaal vrijuit bij de eerste paal. Beide ploegen leverden daarna veel energie en zo bleef het tempo in de wedstrijd, maar PSV kon geen vuist meer maken in Enschede. De Twentaren hielden stand en de ontlading was groot toen het laatste fluitsignaal klonk.

###

"
786;570709;Italië;Nederland;ITA;NED;1;1;2020-11-27Z;2020-22 UEFA Nations League, Groepsfase;Vernieuwd Oranje speelt gelijk tegen Italië in vermakelijk duel;"Het Nederlands elftal heeft zich in de Nations League gerevancheerd tegen Italië. In een vermakelijk duel waar beide ploegen voor de winst gingen hielden Italië en Nederland elkaar uiteindelijk in evenwicht: 1-1.

 Frank de Boer gooide voor het duel met Italië het roer om ten opzichte van zijn vorige twee interlands. De bondscoach stapte af van 4-3-3 en begon met een 5-3-2-formatie. Daardoor waren er plekken ingeruimd voor Hans Hateboer, Nathan Aké, Donny van de Beek en voorin vormde Luuk de Jong een duo met Memphis Depay. Steven Berghuis werd verwacht in de basis, maar begon dus weer op de bank.

 Ondanks een goede openingsfase kwam Oranje na een kwartier spelen toch op achterstand. Middenvelder Nicolò Barella gaf een een piekfijne voorzet op Lorenzo Pellegrini, die aan de aandacht van Hateboer was ontsnapt. De linkeraanvaller van Italië rondde de bal uiterst klinisch af.

 Oranje was even van slag, maar richtte zich daarna op. Na een uitstekende aanval via Daley Blind, kwam de bal uiteindelijk voor de voeten van Van de Beek. Die aarzelde niet en maakte zo zijn eerste doelpunt voor het Nederlands elftal. De middenvelder maakte zo een einde aan een doelpuntendroogte van Oranje van 323 minuten.

 Ook na de gelijkmaker had Nederland licht de overhand in de eerste helft. Tot hele grote kansen leidde het echter niet. Luuk de Jong kreeg de grootste. De aanvaller wilde de bal na een goede voorzet terugkoppen op Van de Beek, maar had beter voor eigen succes kunnen gaan want Van de Beek werd niet bereikt.

 Na een vermakelijke eerste helft gingen Italië en Nederland in de tweede helft allebei voor de winst. Nederland, met een uitstekend spelende Frenkie de Jong voorop, kreeg goede kansen via Luuk de Jong, Memphis en Wijnaldum, maar had het vizier niet op scherp staan. Aan de andere kant kreeg spits Ciro Immobile de grootste kans in de tweede helft, nadat Hateboer er opnieuw niet goed uitzag. Cillessen redde echter knap op de inzet van de aanvaller.

 Door het gelijke spel blijft Oranje op de derde plaats staan in de groep met vijf punten, Italië zakt naar de plek twee met een puntje meer. Polen is na de 3-0 zege op Bosnië en Herzegovina nu de nieuwe koploper met zeven punten.

###

"
787;585948;PAOK Saloniki;PSV;PAOK;PSV;4;1;;2020-21 UEFA Europa League, Groepsfase;;
788;585940;Real Sociedad;AZ;RSO;AZ;1;0;;2020-21 UEFA Europa League, Groepsfase;;
789;585815;FC Midtjylland;Ajax;MID;AJA;1;2;2020-11-30Z;2020-21 UEFA Champions League, Groepsfase;Kwetsbaar Ajax sleept cruciale zege uit het vuur tegen Midtjylland;"Ajax heeft een uiterst belangrijke overwinning behaald in de Champions League op bezoek bij FC Midtjylland. De Amsterdammers wonnen nipt met 1-2 in Denemarken.

 Het team van trainer Erik ten Hag beleefde een bliksemstart in Herning: binnen no-time stond het 0-2. Antony zette Ajax binnen de minuut op voorsprong na een goede aanval via Dusan Tadic en Quincy Promes.

 Na 13 minuten pakte de doelman van Midtjylland een terugspeelbal in zijn handen en schoot aanvoerder Tadic via een indirecte vrije trap vanaf vijf meter Ajax op een comfortabele voorsprong.

 Niet veel later bracht voormalig sc Heerenveen-speler Anders Dreyer de thuisploeg op overtuigende wijze terug in de wedstrijd: 1-2. Ajax was daarna enigszins de weg kwijt en kreeg aardig wat tegen in het verloop van de eerste helft.

 In het tweede bedrijf leek Antony de bevrijdende 1-3 te maken, maar zijn tweede doelpunt werd door de VAR wegens buitenspel terecht afgekeurd. Ajax hield daarna stand en pakte zo een broodnodige zege in de Champions League.

 En dat ondanks een zeer chaotische voorbereiding. Tadic, André Onana, Ryan Gravenberch en Davy Klaassen testten maandag positief op corona, maar later volgde er alsnog een negatieve test voor de spelers. Ze kwamen dinsdag stuk voor stuk in actie tegen de kampioen van Denemarken. Klaassen viel na rust in. Hij arriveerde pas een paar uur voor het duel in Herning.

 Over het hoe en waarom van positieve en vervolgens weer negatieve testen hoopt Ajax snel duidelijkheid te krijgen. ""Want zo kan je geen beleid maken"", zei directeur Edwin van der Sar.

 Liverpool helpt Ajax
Liverpool won op bezoek in Bergamo met maar liefst 0-5 van Atalanta. Diogo Jota scoorde drie keer voor Liverpool, waar Georginio Wijnaldum basisspeler was. Hans Hateboer startte voor Atalanta, Sam Lammers viel in.

 Halverwege de groepsfase leidt Liverpool met 9 punten, gevolgd door Ajax en Atalanta (4 punten) en Midtjylland (0 punten). Ajax heeft een beter doelsaldo (4-4) dan Atalanta (6-7). De nummers 1 en 2 van de poule overwinteren in de Champions League, de nummer 3 in de Europa League.

###

"
790;585959;Omonia Nicosia;PSV;OMON;PSV;1;2;2020-11-28Z;2020-21 UEFA Europa League, Groepsfase;PSV wint in extremis op Cyprus dankzij captain Malen;"PSV heeft op Cyprus met 2-1 gewonnen van Omonia Nicosia. Donyell Malen, gelegenheidsaanvoerder, nam zijn team op sleeptouw door beide doelpunten te maken. Hij is nu de speler die voor zijn 22ste de meeste Europese doelpunten voor PSV op zijn naam heeft staan. Hij passeerde Ronaldo (9).

 Eerder had Jordi Gómez al geschiedenis geschreven door vanaf 56 meter, nooit scoorde iemand van grotere afstand in de Europa League, Yvon Mvogo te verrassen. Het gehavende PSV had in aanloop naar de wedstrijd op Cyprus een kleine meevaller. Jordan Teze mocht alsnog het land in en werd ter elfder ure ingevlogen. Tot opluchting van coach Roger Schmidt, die tegen Omonia geen vier verdedigers meer over had. Vandaar dat Hendrix centraal achterin begon. Teze was de rechtsback.

 Wondergoal 
Zonder Denzel Dumfries, Cody Gakpo, Pablo Rosario, Timo Baumgartl, Viergever, Zahavi, Maxime Delanghe, en Joël Piroe, en met geïmproviseerde defensie trok PSV ten aanval. Maar na een paar kansjes over en weer toverde Gómez dat wonderdoelpunt uit de hoge hoed. De Spanjaard in Cypriotische dienst trapte de bal dus 56 meter feilloos over een grabbelende Mvogo. Al had een VAR het doelpunt afgekeurd. Bij de vrije trap die Gómez pardoes tot doelpunt promoveerde, lag de bal niet stil.

 Antwoord Malen 
Nog voor rust kwam PSV met een snel antwoord. Donyell Malen tikte de 1-1 binnen, op aangeven van Noni Madueke. Het 10de Europese doelpunt voor de jonge aanvoerder. Na rust draaide PSV de duimschroeven iets verder aan tegen Omonia Nicosia, door analist Hedwiges Maduro qua niveau ingeschat als 'middenmoter in de Eredivisie'.

 15 seconden
Pas toen PSV zo'n twintig minuten voor tijd met een slotoffensief begon, kwamen er kansen. Mohamed Ihattaren mocht een keer aanleggen, zijn schot werd geblokt. Malen kreeg oog in oog met doelman Fabiano de bal niet tegen de touwen. In blessuretijd kreeg Ihattaren nog een dikke kans. Het leek uit te draaien op 1-1, tot Malen 15 seconden voor tijd alsnog toesloeg. Na de 2-1 thuisnederlaag tegen Granada is deze uitzege met dezelfde cijfers meer dan welkom. PSV is nu nummer twee in Groep E.

###

"
791;585831;Atalanta;Ajax;ATA;AJA;2;2;2020-11-28Z;2020-21 UEFA Champions League, Groepsfase;Ajax geeft 2-0 zege weg en speelt gelijk bij Atalanta;"Ajax heeft in het tweede groepsduel van de Champions League een punt overgehouden aan het uitduel met Atalanta Bergamo. De Amsterdammers stonden na de eerste helft met 2-0 voor, maar gaven deze marge na rust weg in een tijdsbestek van zes minuten: 2-2.

 Ajax kwam via een dubieus gegeven strafschop op voorsprong tegen Atalanta, waar Hans Hateboer in de basis stond. Dusan Tadic verzilverde na een half uur het buitenkansje vanaf elf meter: 1-0.

 Ajax op rozen
Het werd nog mooier voor Ajax, want Lassina Traoré, de man van vijf goals en drie assists tegen VVV, profiteerde in de 38ste minuut van een fout van Atalanta-doelman Marco Sportiello. De spits uit Burkina Faso kon de bal van dichtbij binnen werken tijdens zijn basisdebuut in de Champions League.

 Kwelgeest Zapata
Na rust gaf Ajax de 2-0 voorsprong uit handen binnen een paar minuten. Tussen was de 54ste en 60ste minuut was Atalanta-aanvaller Duvan Zapata twee keer trefzeker. Eerst met een rake kopbal, daarna met een verwoestende uithaal.

 In de andere wedstrijd in groep D won Liverpool thuis simpel van FC Midtjylland: 2-0. Hierdoor staat Ajax, na de 1-0 nederlaag tegen Liverpool vorige week, derde in de poule.

###

"
792;585998;Feyenoord;Wolfsberger;FEY;WOL;1;4;;2020-21 UEFA Europa League, Groepsfase;;
793;585979;Dinamo Zagreb;Feyenoord;DZG;FEY;0;0;;2020-21 UEFA Europa League, Groepsfase;;
794;585990;PSV;Granada;PSV;GRA;1;2;;2020-21 UEFA Europa League, Groepsfase;;
795;585843;Ajax;Liverpool;AJA;LIV;0;1;2020-11-28Z;2020-21 UEFA Champions League, Groepsfase;Ajax betreurt gemiste kansen bij onnodig verlies tegen Liverpool;"Ajax heeft de eerste Champions League-wedstrijd tegen Liverpool met 1-0 verloren. De Amsterdammers kregen voldoende kansen, maar dolven het onderspit door een eigen doelpunt van Nicolás Tagliafico.

 Ajax moest al vroeg in het duel een teleurstelling incasseren. Mohammed Kudus moest zich al na acht minuten laten vervangen vanwege een knieblessure. Quincy Promes was zijn vervanger.

 De teleurstelling werd nog groter toen Ajax de 0-1 moest incasseren. Sadio Mané mocht vrij wegdraaien bij Perr Schuurs waarna hij de bal hard voortrok. Nicolás Tagliafico werkte te bal vervolgens knullig in eigen goal.

 Liverpool was zonder de geblesseerde Virgil van Dijk defensief kwetsbaar. Vlak voor de tegengoal schoot invaller Quincy Promes van dichtbij tegen Liverpool-doelman Adrian aan. Ook Dusan Tadic kreeg een levensgrote kans maar hij zag zijn boogbal over Adrian door Fabinho van de lijn worden gehaald.

 In de tweede helft schoot Ajax uit de startblokken. Davy Klaassen schoot vlak na rust snoeihard tegen de paal. Klopp wisselde vervolgens zijn gehele supertrio in de aanval.

 Nadat Ten Hag de spitsen Klaas Jan Huntelaar en Lassina Traoré inbracht, was het doelman Andre Onana die Ajax in de wedstrijd hield. Hij redde goed op een inzet van Georginio Wijnaldum. Echt grote kansen kreeg Ajax niet meer waardoor het met een nederlaag aan de Champions League-campagne begint.

###

"
796;585961;AZ;Rijeka;AZ;RIJE;4;1;;2020-21 UEFA Europa League, Groepsfase;;
797;574727;FC Dordrecht;De Graafschap;DOR;GRA;0;2;;2020-21 Keuken Kampioen Divisie;;
798;574863;De Graafschap;Roda JC Kerkrade;GRA;RJC;4;0;2020-11-06Z;2020-21 Keuken Kampioen Divisie;Wereldgoals Lieftink brengen De Graafschap in kielzog NAC;"Lieftink schoot in de negentiende minuut de bal van grote afstand in de kruising en overtrof vijf minuten dit kunststukje met een zeer fraaie volley.

 De Graafschap vergrootte in de tweede helft de voorsprong door goals van Daryl van Mieghem en Ralf Seuntjens. Van Mieghem profiteerde van een inschattingsfout van Youri Rouleaux. De Roda-doelman ging ook niet vrijuit bij de 4-0 van Seuntjens.

 De Superboeren staan met zes punten uit twee duels op de tweede plaats. NAC Breda blijft koploper op basis van een beter doelsaldo. Roda JC verliest voor het eerst deze competitie en staat vijfde met zes punten uit drie duels.

###

"
799;574876;FC Eindhoven;Telstar;EIN;TEL;2;3;2020-11-06Z;2020-21 Keuken Kampioen Divisie;Davids ziet Telstar spectaculair winnen, eerste vrouwelijke vierde official;"Telstar, met assistent-trainer Edgar Davids voor de eerste keer op de bank, nam na een half uur spelen de leiding in het Jan Louwers Stadion. Gelegenheidsspits Ilias Bronkhorst, die vorige week tegen FC Volendam (2-2) al twee keer scoorde, was ook in Eindhoven trefzeker.

 FC Eindhoven was in de openingsfase van de tweede helft op dreef. De door NAC begeerde Kaj de Rooij liet zich zien. Eerst gaf hij de assist bij het doelpunt van Hugo Botermans en even later maakte De Rooij zelf een doelpunt: 2-1.

 De Eindhovenaren leken op weg naar de tweede overwinning, maar Shayne Pattynama groeide uit tot de grote man bij Telstar. Hij maakte in het restant twee doelpunten en zorgde voor de eerste overwinning van Telstar: 2-3.

 Naast het 'debuut' van 74-voudig international Davids was er nog een primeur in Eindhoven. Shona Shukrula fungeerde als vierde official en werd daarmee de eerste vrouw die deze functie bekleedde in het betaalde voetbal.

###

"
800;574855;Jong AZ;De Graafschap;JAZ;GRA;7;3;2020-11-06Z;2020-21 Keuken Kampioen Divisie;Drama voor De Graafschap bij Jong AZ: zeven tegengoals en blessure Seuntjens;"Na een helft stond het al 5-1 en was de enige De Graafschap-doelpuntenmaker met een zware enkelblessure van het veld gegaan. Sterkhouder Ralf Seuntjens ging vlak voor rust door zijn enkel.

 De routinier had vlak daarvoor de 5-1 gemaakt. AZ had op dat moment al vijf keer toegeslagen via Zakaria Aboukhlal, Thijs Oosting, Hakon Evjen en Mohamed Taabouni (2).

 Na rust gaf Elmo Lieftink De Graafschap wat hoop, maar Tijani Reijnders bracht de marge snel weer op drie goals. Daarna troffen Daryl van Mieghem voor De Graafschap en opnieuw Aboukhlal voor Jong AZ nog doel: 7-3. Jong AZ beëindigde het duel met tien man na rood voor Evjen.

 De Graafschap-trainer Mike Snoei was na afloop van het duel uiteraard teleurgesteld over de nederlaag, maar vond het uitvallen van aanvalsleider Ralf Seuntjens een nog grotere domper dan de uitslag.

###

"
801;574875;MVV Maastricht;SC Cambuur Leeuwarden;MVV;CAM;1;7;2020-11-06Z;2020-21 Keuken Kampioen Divisie;Cambuur evenaart clubrecords na monsterscore;"Bij rust leidde Cambuur al met 4-1, mede door twee doelpunten van Robert Mühren. Ook Mees Hoedemakers en Robin Maulun waren in de eerste helft trefzeker. Vlak voor rust deed Joeri Schroijen iets terug uit een penalty.

 In de tweede helft ging Cambuur verder met doelpunten maken. Jamie Jacobs was trefzeker en Jarchinio Antonia deed met twee treffers MVV nog meer pijn. Daarmee evenaarde de ploeg van trainer Henk de Jong de grootste uitzege van de club in de eerste divisie. In april 2019 was Cambuur veel te sterk voor Jong Ajax (0-6).

 Vorig seizoen eindigde het duel tussen MVV en Cambuur nog in 0-0. Cambuur, dat koploper was toen het afgelopen seizoen vanwege het coronavirus werd onderbroken, had in de eerste speelronde al met 2-0 gewonnen van N.E.C.

###

"
802;574873;Excelsior;Almere City FC;EXC;ALM;4;6;2020-11-06Z;2020-21 Keuken Kampioen Divisie;Almere wint doelpuntrijk duel van Excelsior na knotsgekke comeback;"Thomas Verheydt opende al na drie minuten de score voor Almere, maar Excelsior had niet lang nodig om de achterstand om te buigen. Na achttien minuten (!) stond Excelsior alweer 3-1 voor.

 Maar toen was daar de remontada van Almere City. Na 37 minuten stond het namelijk 4-3 voor Almere. De laatste keer dat er minimaal zeven goals vielen in de eerste helft in de Keuken Kampioen Divisie was op 30 september 2011, toen er bij PEC Zwolle - Telstar zelfs acht goals vielen voor rust (5-3, eindstand 7-3).

 In de tweede helft gebeurde er lange tijd heel weinig, maar het duel kreeg een slot dat het verdiende. In de 86e minuut kwam Almere op 3-5, in de 87e maakte Omarsson zijn hattrick compleet met de 4-5, maar de eindstand werd bepaald door Tim Receveur. Met een fraaie treffer zette hij de 4-6 op het bord.

###

"
803;574860;NAC Breda;FC Den Bosch;NAC;DBO;2;1;2020-11-06Z;2020-21 Keuken Kampioen Divisie;Afgeschreven Van Hooijdonk goud waard voor NAC;"Van Hooijdonk scoorde na de rust twee keer in de Brabantse derby. Hij was al na twaalf minuten ingevallen voor zijn geblesseerd geraakte ploeggenoot Mario Bilate. FC Den Bosch kwam kort daarna op voorsprong door een treffer van Jizz Hornkamp. In de tweede helft sloeg 20-jarige Van Hooijdonk twee keer toe. Daardoor is NAC na drie speelronden nu de koploper in de Keuken Kampioen Divisie met negen punten.

 De zoon van oud-topscorer Pierre van Hooijdonk trof in de voorgaande wedstrijd bij Helmond Sport (0-2) als invaller ook al doel.

 Geen perspectief bij NAC
Voorafgaand aan de wedstrijd werd via NAC-trainer Maurice Steijn duidelijk dat de wegen van Sydney van Hooijdonk en NAC Breda hoogstwaarschijnlijk gaan scheiden, omdat de spits niet aan zijn speelminuten komt in Brabant. Nu Bilate mogelijk langer uit de roulatie ligt, komt daar toch nog verandering in.

###

"
804;585209;Willem II;Rangers;WIL;RAN;0;4;2020-11-06Z;2020 UEFA Europa League Kwalificatie, Derde ronde;Europees avontuur Willem II ten einde na grote nederlaag tegen Rangers;"Willem II begon ondanks de afwezigheid van de trouwe aanhang sterk aan de wedstrijd en kreeg al snel kansen, maar wist niet te scoren. Rangers maakte vervolgens binnen drie minuten twee doelpunten via James Tavernier uit een strafschop en Ryant Kent, na een blunder van Robbin Ruiter. 0-2 was ook de ruststand.

 In de tweede helft probeerde Willem II de aansluiting te zoeken, maar opnieuw lukte het niet om Rangers-doelman Allan McGregor te passeren. Rangers benutte de weinige kansen wel; eerst kopte Filip Helander de 0-3 binnen en daarna Connor Goldson de 0-4. Een treffer in de slotfase van Willem II-spits Vangelis Pavlidis werd afgekeurd.

###

"
805;585986;Napoli;AZ;NAP;AZ;0;1;;2020-21 UEFA Europa League, Groepsfase;;
806;576573;Bayern München;Hertha BSC;MUN;BSC;4;3;2020-11-27Z;2020-21 German Bundesliga;Lewandowski leidt Bayern met vier doelpunten langs Hertha;"Robert Lewandowski heeft Bayern München met vier doelpunten langs Hertha BSC geleid. In de eigen Allianz Arena werd het 4-3. Het winnende doelpunt van de Poolse spits viel in blessuretijd uit een strafschop.

 Invaller Jessic Ngankam maakte in de 88ste minuut de 3-3 namens Hertha en zodoende leek Bayern voor de tweede keer dit seizoen puntenverlies te lijden in de Bundesliga. Eerder verloor de regerend kampioen al met 4-1 van Hoffenheim.

 In de extra tijd werd Lewandowski echter naar de grond getrokken door Maximilian Mittelstädt. De strafschop werd benut door de Poolse matchwinner. Het is de tweede keer dat Lewandowski vier keer tot scoren komt voor de regerend kampioen in een competitiewedstrijd. Vijf jaar geleden lukte hem dat in de thuiswedstrijd tegen Wolfsburg, die met 5-1 werd gewonnen.

 Bij de bezoekers had Deyovaisio Zeefuik een basisplaats. Hij werd na ruim een uur gewisseld.

###

"
807;570737;Bosnië en Herzegovina;Nederland;BOS;NED;0;0;2020-11-26Z;2020-22 UEFA Nations League, Groepsfase;Zwak Oranje niet langs Bosnië;"Het Nederlands elftal heeft voor de tweede keer op rij punten verspeeld in de Nations League. De uitwedstrijd tegen Bosnië en Herzegovina eindigde in 0-0. Vorige maand verloor Oranje in Amsterdam al van Italië (0-1).

 Nederland creëerde in Zenica in de eerste helft slechts één kans. Na rust bleef gevaar ook lang uit van het elftal van Frank de Boer, die woensdag debuteerde als bondscoach met een nederlaag tegen Mexico (0-1). Met het inbrengen van Steven Berghuis nam de druk op het doel van Bosnië in de laatste 20 minuten toe. Luuk de Jong was dicht bij een doelpunt en ook Frenkie de Jong was twee keer kansrijk. In blessuretijd schoot Ryan Babel de bal hard naast.

 Frenkie de Jong beloofde in aanloop naar het duel met Bosnië en Herzegovina ""dat de magie van Oranje nog niet verdwenen was"". Een magische avond werd het echter niet in Zenica, maar De Jong hield de moed erin. ""Wij zijn ook niet blij, want we hebben drie keer op een rij niet gewonnen. Maar we moeten er niet een te groot ding van maken. De teamspirit is er nog en het zijn nog altijd dezelfde spelers. Het is beter dat het nu gebeurt dan op een eindtoernooi"", zei De Jong voor de camera van de NOS.

 Het gelijkspel leidde tot teleurstelling bij aanvoerder Virgil van Dijk. ""Als Oranje zijnde horen we hier te winnen"", zei Van Dijk bij de NOS. ""In de eerste helft lag het tempo te laag, we konden er daardoor niet doorheen komen. Dat hadden we veel beter moeten doen"", zei Van Dijk. ""In de tweede helft was de organisatie wat beter, de bal ging wat sneller en we creëerden wat meer druk. Maar we kwamen niet echt tot grote kansen. We zullen het beter moeten doen. Want we hadden hier zeker moeten winnen.""

 Woensdag wacht in Bergamo een duel met Italië, de koploper in de groep die vorige maand met 1-0 won in Amsterdam. Van Dijk: ""We hebben vorig jaar gemerkt hoe mooi het spelen in de Nations League is. Dat willen we weer. We hebben, zo vind ik, een geweldige selectie met heel veel spelers die op topniveau spelen. Natuurlijk is de druk van buitenaf hoger, maar dat is iets waarvan je alleen maar moet genieten.""

 Marten de Roon kan woensdag niet meedoen tegen Italië. Hij stond op scherp, kreeg geel en is dus geschorst. De wedstrijd tegen de Azzurri is in het stadion van Atalanta Bergamo, de club waar De Roon voetbalt.

 Oranje heeft na drie wedstrijden 4 punten in groep 1 van de A-divisie. Nederland maakte in de laatste vier interlands slechts één doelpunt, vorige maand tegen Polen.

###

"
808;588003;Ajax Vrouwen;PSV Vrouwen;AJA;PSV;2;0;2020-11-26Z;2020-21 Vrouwen Eredivisie, 2020-21 Pure Energie Eredivisie Vrouwen;Ajax Vrouwen wint topper;"De ploeg van trainer Danny Schankels kwam al vroeg op voorsprong. Na negen minuten kopte aanvoerder Stephanie van der Gragt raak uit een hoekschop van Lisa Doorn. Door miscommunicatie achterin bij PSV kreeg de verdediger alle tijd om de bal achter Sari van Veenendaal te koppen. Het is ook Ajax dat in de eerste helft vooral de bal heeft. PSV kon weinig inbrengen in de eerste 45 minuten.

 [VIDEO src=""3271651"" align=""right""]

 Na iets meer dan een uur spelen kan Van der Gragt niet meer verder en moet dan ook het veld verlaten. PSV weet dan wat meer kansen te creeren. Kyah Simo miste een grote kans toen ze alleen voor keeper Kop stond, maar die wist uiteindelijk de bal te stoppen.

 De eindstand wordt bepaald door Vanity Lewerissa. Na een goede aanval opgezet door Dijkstra weet Grant te vinden, die op haar beurt een uitstekende pass heeft op de Lewerissa. Door de overwinning blijft Ajax ongeslagen in de Vrouwen Eredivisie.

###

"
809;573711;Sevilla;Internazionale;SEV;INT;3;2;2020-11-26Z;2019-20 UEFA Europa League, Finale;Hoofdrol Luuk de Jong bij nieuwe Europa League-zege Sevilla;"Sevilla heeft de Europa League gewonnen door in de finale Internazionale te verslaan. Mede dankzij twee rake kopballen van Luuk de Jong was Sevilla in Keulen met 3-2 te sterk voor de Italianen.

 De Jong, die in het basisteam mocht beginnen na zijn winnende treffer zondag tegen Manchester United als invaller (2-1), kwam in de eerste helft twee keer fraai tot scoren met kopballen (1-1 en 2-1).

 Romelu Lukaku was bij Inter de grote schlemiel. De Belgische spits zorgde eerst voor 0-1, maar een kwartier voor tijd ook voor 3-2. Hij tikte een omhaal van Diego Carlos achter zijn eigen doelman. Lukaku miste tien minuten daarvoor nog een droomkans op 2-3.

 Voor recordhouder Sevilla was het de zesde triomf in het Europese toernooi. Inter, met verdediger Stefan de Vrij in de gelederen, bleef op drie titels staan.

 Makkelie De finale stond onder leiding van arbiter Danny Makkelie, die goed overeind bleef. Vrijwel elke beslissing van de Nederlandse arbiter leverde aanmerkingen op, vooral van Italiaanse kant. Makkelie hield echter het hoofd koel in alle commotie om hem heen.

 Al snel moest Makkelie een grote beslissing nemen. De Braziliaan Carlos greep ten opzichte van Lukaku hard en opzichtig in, waarna Inter terecht een strafschop kreeg toegewezen. De Belg maakte vanaf elf meter geen fout: 0-1. Coach Antonio Conte juichte amper. Zijn boosheid overheerste over het feit dat Makkelie de charge van Carlos slechts met geel afdeed in plaats van rood.

 Tien minuten later reageerde Conte opnieuw witheet na een vermeende handsbal bij de Zuid-Amerikaanse Sevilla-verdediger. Makkelie zag er geen strafschop in, maar gaf de Italiaanse coach wel een gele kaart wegens diens aanhoudende protesten.

 De stand was op dat moment alweer gelijk (1-1). De Jong kopte in de twaalfde minuut vallend raak uit een voorzet van Jesús Navas. In de 33e minuut scoorde de voormalige PSV-aanvoerder opnieuw fraai met het hoofd, uit een vrije trap van Éver Banega (2-1). Kort daarna herstelde Diego Godín het evenwicht, ook met een kopbal (2-2).

 Na de rust verliep het duel minder spectaculair. Pas na ruim een uur kreeg Lukaku een grote kans. Doelman Yassine Bounou redde bekwaam. De Belg kwam daarna aan de andere kant in eigen doel wel tot scoren waarna het Italiaanse wanhoopsoffensief niets meer opleverde. De Jong werd in de 85e minuut gewisseld. Hij is ontegenzeggelijk de nieuwe held van Sevilla.

###

"
810;574695;Jong Ajax;FC Volendam;JAJ;VOL;1;1;2020-11-25Z;2020-21 Keuken Kampioen Divisie;Volendam morst punten met gelijkspel tegen Jong Ajax;"Martijn Kaars opende na een half uur de score voor de bezoekers. Victor Jensen maakte kort daarna alweer gelijk.

 FC Volendam is sinds half september ongeslagen. Het voorgaande duel met TOP Oss leverde echter ook maar 1 punt op (1-1).

 Jong Ajax staat met dit gelijkspel op twintig punten uit dertien duels. De Ajacieden staan nu op de achtste plaats. Volendam staat twee plekken hoger met drie punten meer.

###

"
811;577252;Bayern München;Borussia Dortmund;MUN;DOR;3;2;2020-11-06Z;2020 German Super Cup;Bayern pakt vijfde prijs na bijzondere goal Kimmich;"Bayern, dat zondag nog verrassend met 4-1 onderuit ging tegen Hoffenheim, speelde niet eens groots, maar hield wel grotendeels het initiatief tegen Borussia Dortmund.

 De Rekordmeister stond na iets meer dan een half uur 'gewoon' met 2-0 voor na goals van Corentin Tolisso en Thomas Müller, Dortmund kwam echter terug via Julian Brandt en wonderkind Erling Braut Haaland.

 Dortmund mocht even hopen op een tweede Supercup-zege op rij, maar Joshua Kimmich bezorgde Bayern op onorthodoxe wijze alsnog de zege. De middenvelder veroverde wel op karakteristieke wijze de bal, maar had wat geluk nodig om tot scoren te komen.

 Na het missen van een kans werkte Kimmich liggend op de grond de bal alsnog met zijn linkerbeen in de rebound binnen: 3-2.

 Het Supercupduel tussen Bayern en Dortmund was de afscheidswedstrijd van scheidsrechter Bibiana Steinhaus. De eerste vrouwelijke arbiter in de Bundesliga kondigde woensdag verrassend haar afscheid aan.

###

"
812;570785;Nederland;Polen;NED;POL;1;0;2020-11-06Z;2020-22 UEFA Nations League, Groepsfase;Nederland begint Nations League met zege bij primeur Bergwijn;"Lodeweges had geen basisplaats gereserveerd voor Mohamed Ihattaren, Perr Schuurs en Owen Wijndal, die voor het eerst bij de selectie zaten. De interim-bondscoach koos voor Hans Hateboer, Joël Veltman en Nathan Aké als vervangers van Denzel Dumfries (privé-omstandigheden), Matthijs de Ligt (blessure) en Daley Blind (hartproblemen).

 Ook met de gewijzigde defensie oogde Oranje stabiel tegen Polen, dat aantrad zonder Robert Lewandowski én Arek Milik buiten de basis liet. De bezoekers kregen slechts één mogelijkheid in de eerste helft terwijl het Nederlands elftal wel gevaarlijk werd in een lege Johan Cruijff Arena. Zo trof Frenkie de Jong de paal met een schot uit de draai.

 In de 61ste minuut brak Steven Bergwijn de ban voor Oranje. Na een prima aanval dook de aanvaller geheel vrij op voor het doel om een afgemeten pass van Hans Hateboer tot doelpunt te promoveren: 1-0. Daarna kwam de zege van het Nederlands elftal niet meer in gevaar.

 Concurrent Italië stapt met een gelijkspel op zak in het vliegtuig naar Nederland voor de tweede wedstrijd in de Nations League van maandag. Het elftal van Roberto Mancini verspeelde vrijdag in Florence verrassend twee punten tegen Bosnië en Herzegovina: 1-1.

###

"
813;588008;sc Heerenveen Vrouwen;PSV Vrouwen;HEE;PSV;1;2;2020-11-06Z;2020-21 Vrouwen Eredivisie, 2020-21 Pure Energie Eredivisie Vrouwen;PSV Vrouwen wint eerste wedstrijd van het seizoen;"Na iets meer dan een half uur kwam PSV op voorsprong door een doelpunt van Joelle Smits. Het was de eerste grote kans van de Eindhovenaren. Ze konden niet lang genieten, want nog geen tien minuten later valt de gelijkmaker. Kirsten van de Westeringh scoort namens Heerenveen. Al was het de vraag of de bal wel over de lijn was. In de herhaling leek dat niet het geval te zijn.

 Toch trekt PSV aan het langste eind. Uit een vrij trap van Melanie Bross kopt Aniek Nouwen raak. Het blijft daar ook bij en dus wint de ploeg van Sander Luiten de eerste wedstrijd van het seizoen. Vorige week werd de wedstrijd tegen vv Alkmaar afgelast, omdat de Eindhovenaren in quarantaine moesten.

###

"
814;588014;Ajax Vrouwen;FC Twente Vrouwen;AJA;TWE;3;1;2020-11-06Z;2020-21 Vrouwen Eredivisie, 2020-21 Pure Energie Eredivisie Vrouwen;Hoofdrol Van der Gragt: Ajax verslaat Twente in eerste competitieduel;"Iedere week wordt er één duel live uitgezonden uit de Vrouwen Eredivisie. Ajax - FC Twente had deze primeur, omdat deze wedstrijd de seizoensopener was.

 65-voudig international Van der Gragt, die deze zomer overkwam van Barcelona, begon ongelukkig bij haar terugkeer in de Vrouwen Eredivisie. Na vijf minuten verwerkte ze een voorzet van FC Twente in eigen doel. Ajax-captain Marjolijn van den Bighelaar maakte snel gelijk met een fraaie lob.

 Ajax liep nog voor rust uit naar 3-1 voorsprong. Vanity Lewerissa schoot raak met een volley en Van der Gragt scoorde uit een directe vrije trap. In de tweede helft vielen er geen goals meer.

###

"
